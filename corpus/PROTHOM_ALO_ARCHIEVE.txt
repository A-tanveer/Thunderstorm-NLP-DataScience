~~prothom-alo.com~~
~~archive~~
~~http://archive.prothom-alo.com/detail/date/2013-05-30/news/356288~~
~~বজ্রপাত বজ্র আহত দুর্ঘটনা নিহত বৃষ্টি মারা হত অসুস্থ ~~
~~একনজরে~~
~~| তারিখ: ৩০-০৫-২০১৩~~
~~মতবিনিময় সভা সাতক্ষীরা প্রেসক্লাবের সমেঞ্চলনকক্ষে গতকাল বুধবার দুপুর ১২টায় কপোতাক্ষ নদ খনন প্রকল্পের বর্তমান পরিস্থিতি নিয়ে সাংবাদিকদের সঙ্গে এক মতবিনিময় সভা অনুষ্ঠিত হয়েছে। স্থানীয় সংগঠন কেন্দ্রীয় পানি কমিটি এই মতবিনিময় সভার আয়োজন করে। মতবিনিময় সভায় সভাপতিত্ব করেন সংগঠনের সভাপতি এ বি এম শফিকুল ইসলাম। বক্তব্য দেন বেসরকারি উন্নয়ন সংস্থা উত্তরণের পরিচালক শহিদুল ইসলাম, সাতক্ষীরা প্রেসক্লাবের সভাপতি আবুল কালাম আজাদ প্রমুখ। নিজস্ব প্রতিবেদক, সাতক্ষীরা রবীন্দ্র-নজরুলজয়ন্তী রাজবাড়ীর পাংশা উপজেলায় গতকাল বুধবার বেলা ১১টায় উপজেলা পরিষদের উদ্যোগে রবীন্দ্র-নজরুল জন্মজয়ন্তী উৎসব পালিত হয়েছে। এ উপলক্ষে পাংশা উপজেলা চত্বরে আয়োজিত আলোচনা সভায় সভাপতিত্ব করেন উপজেলা নির্বাহী কর্মকর্তা (ইউএনও) আমিরুল ইসলাম খান। প্রধান অতিথি ছিলেন উপজেলা পরিষদের চেয়ারম্যান হাচান আলী বিশ্বাস। অনুষ্ঠানে বক্তারা বাংলাসাহিত্যের দুই নক্ষত্রের জীবন ও সাহিত্যকর্ম নিয়ে আলোচনা করেন। রাজবাড়ী প্রতিনিধি ফেনসিডিল উদ্ধার ফরিদপুরে গতকাল বুধবার দুপুরে ফরিদপুর-বরিশাল মহাসড়কের ভাঙ্গা পৌরসভার বিশ্বরোড মোড় এলাকায় ভেসপা মোটরসাইকেলের ট্যাংকের ভেতরে থেকে ৬১ বোতল ফেনসিডিল উদ্ধার করেছে পুলিশ। এ ঘটনায় একজনকে গ্রেপ্তার করেছে পুলিশ। ভাঙ্গা থানার উপপরিদর্শক (এসআই) সাইফুল ইসলাম জানান, গোপন সংবাদের ভিত্তিতে ওই মোটরসাইকেলে তল্লাশি চালানো হয়। এ ঘটনায় শিমুল মোল্লা (৩৫) নামের এক যুবককে গ্রেপ্তার করা হয়েছে। ফরিদপুর । বজ্রপাতে নিহত পঞ্চগড়ের বোদা উপজেলায় গত মঙ্গলবার বিকেলে বজ্রপাতে আবদুস সালাম (৫০) নামে এক শ্রমিক নিহত হয়েছেন। এতে আরও তিনজন আহত হন। গুরুতর আহত শরিফকে (২৮) দিনাজপুর মেডিকেল কলেজ হাসপাতালে ভর্তি করা হয়েছে। নিহত সালামের বাড়ি বোদা উপজেলার ভাসাইনগর এলাকায়। উপজেলার মন্নাপাড়া এলাকায় এমএমএল ইটভাটার শ্রমিকেরা বৃষ্টির সময় কারখানার বারান্দায় বসেছিলেন। এ সময় বজ্রপাত হলে ঘটনাস্থলেই সালাম মারা যান। পঞ্চগড় প্রতিনিধি অব্যাহতি জয়পুরহাটের ক্ষেতলাল উপজেলা যুবলীগের সভাপতি এনামুল হক ও সাধারণ সম্পাদক আরমান আলীর সদস্যপদ এক মাসের জন্য স্থগিত করা হয়েছে। গত মঙ্গলবার জয়পুরহাট জেলা যুবলীগের ভারপ্রাপ্ত সভাপতি নাফিজ আল তামিজ ও সাধারণ সম্পাদক সুমন কুমার সাহা স্বাক্ষরিত এক পত্রে এ অব্যাহতি দেওয়া হয়। ২৫ মে উপজেলার মামুদপুর ইউনিয়ন যুবলীগের সম্মেলনে জেলা যুবলীগের বিভিন্ন রাজনৈতিক নির্দেশনা অমান্য করা, ঊর্ধ্বতন কর্তৃপক্ষের প্রতি বিরূপ ও অরাজনৈতিক আচরণ করার অভিযোগে তাঁদের অব্যাহতি দেওয়া হয়। ক্ষেতলাল (জয়পুরহাট) প্রতিনিধি উদ্বোধন দিনাজপুরের হাকিমপুর উপজেলার বাংলাহিলি খাদ্য গুদামে ইরি-বোরো মৌসুমে সরকারিভাবে ধান, চাল ও গম ক্রয়ের উদ্বোধন করা হয়েছে। গতকাল বুধবার বেলা ১২টায় উপজেলা পরিষদের চেয়ারম্যান আজিজুর রহমান ও উপজেলা নির্বাহী কর্মকর্তা (ইউএনও) আজাহারুল ইসলাম পাঁচ মেট্রিক টন চাল ও ৫০০ কেজি গম ক্রয় করে এই কার্যক্রমের উদ্বোধন করেন। হাকিমপুর (দিনাজপুর) প্রতিনিধি পোনা নিধন বন্ধে সুনামগঞ্জের জগন্নাথপুর উপজেলায় পোনা নিধন বন্ধে সচেতনতা বাড়াতে মাইকযোগে প্রচার চালানো হয়েছে। গতকাল বুধবার উপজেলা মৎস্য কর্মকর্তার কার্যালয়ের উদ্যোগে এ প্রচার চালানো হয়। উপজেলা ভারপ্রাপ্ত মৎস্য কর্মকর্তা এ কে এম মহসীন জানান, সরকারি ঘোষণা অনুযায়ী বৈশাখ থেকে শ্রাবণ মাস পর্যন্ত মাছ ধরা সম্পূর্ণ নিষিদ্ধ। তাই জেলেদের মধ্যে সচেতনতা সৃষ্টি করতে উপজেলার প্রতিটি হাটবাজার ও জলমহাল এলাকাগুলোতে মাইকযোগে প্রচার চালানো হয়েছে। জগন্নাথপুর (সুনামগঞ্জ) প্রতিনিধি টেম্পো খাদে পড়ে ব্রাহ্মণবাড়িয়ার নাসিরনগরে টেম্পো খাদে পড়ে আবু তাহের (৪২) নামের এক ব্যক্তি নিহত ও ২২ জন আহত হয়েছেন। গতকাল বুধবার বিকেলে উপজেলার মেন্দুরা সেতু এলাকায় সরাইল-নাসিরনগর-লাখাই সড়কে এ দুর্ঘটনা ঘটে। তাহের সরাইল উপজেলার গুনাইর গ্রামের বাসিন্দা। নাসিরনগর থানার ভারপ্রাপ্ত কর্মকর্তা (ওসি) আবদুল কাদের জানান, বিকেল পাঁচটার দিকে একটি শিশুকে বাঁচাতে গিয়ে ওই স্থানে একটি টেম্পো উল্টে সড়কের পাশের খাদে পড়ে যায়। ঘটনাস্থলেই তাহের মারা যান। ব্রাহ্মণবাড়িয়া প্রতিনিধি আসামি গ্রেপ্তার মৌলভীবাজারের শ্রীমঙ্গল উপজেলায় গতকাল বুধবার মো. দেলোয়ার মিয়া নামের সাজাপ্রাপ্ত এক আসামিকে পুলিশ গ্রেপ্তার করেছে। পুলিশ জানায়, লাউয়াছড়া জাতীয় উদ্যান থেকে গাছ কেটে পাচারের অভিযোগে তাঁর বিরুদ্ধে বন আইনে ২০০৬ সালের আগস্টে একটি মামলা হয়। ২০১১ সালের ২ ফেব্রুয়ারি বিচারক তাঁকে দুই বছরের সশ্রম কারাদণ্ড ও ১০ হাজার টাকা জরিমানা, অনাদায়ে আরও ছয় মাসের কারাদণ্ডাদেশ দেন। রায়ের পর থেকে দেলোয়ার পলাতক ছিলেন। শ্রীমঙ্গল (মৌলভীবাজার) প্রতিনিধি ধর্ষণের অভিযোগে... ঢাকার দোহার উপজেলার মুকসুদপুর ইউনিয়নে এক শিশুকে (১০) ধর্ষণের অভিযোগে তার সৎভাই বাবুকে (২৩) গতকাল বুধবার গ্রেপ্তার করা হয়েছে। দোহার থানার ওসি আলমগীর হোসেন জানান, গ্রেপ্তার হওয়া বাবুর মা বেঁচে নেই। গত সোমবার দিবাগত রাতে বাবু তাঁর বোনের ঘরে ঢুকে তাকে ধর্ষণ করেন। পরদিন সকালে শিশুটি অসুস্থ হয়ে পড়লে বিষয়টি তার মাকে জানায়। এ ব্যাপারে শিশুটির মা দোহার থানায় মামলা করেন। নবাবগঞ্জ (ঢাকা) প্রতিনিধি মানববন্ধন নারায়ণগঞ্জের আড়াইহাজার উপজেলায় বালুবাহী ট্রাক্টরের চাপায় সাংবাদিক আল আমিন হাওলাদারের নিহত হওয়ার ঘটনায় তৃতীয় দিনের মতো দোষী ব্যক্তিদের বিচার ও অবৈধ যান চলাচল বন্ধের দাবিতে মানববন্ধন করা হয়েছে। গতকাল বুধবার বেলা ১১টা থেকে আড়াইহাজার সদরের দুবাই প্লাজার সামনে মানববন্ধনে অংশ নেন স্থানীয় সাংবাদিক, রাজনীতিক, শিক্ষকসহ বিভিন্ন পেশাজীবী সংগঠনের ব্যক্তিরা। বক্তারা বলেন, অবৈধ যানবাহন ট্রলি, নছিমন চলাচল বন্ধ না করলে সাংবাদিকেরা কঠোর কর্মসূচি নিতে বাধ্য হবেন। নারায়ণগঞ্জ প্রতিনিধি ডাকাতি গাজীপুরের টঙ্গীর উত্তর আউচপাড়া এলাকার প্রবাসী মো. নুরুল কবিরের বাড়িতে ডাকাতি হয়েছে। ৮-১০ জন ডাকাত গত মঙ্গলবার দিবাগত রাত তিনটার দিকে বাড়ির কলাপসিবল গেটের তালা ভেঙে ভেতরে ঢুকে সবাইকে জিম্মি করে। পরে স্বর্ণালংকার ও টাকা মিলিয়ে লক্ষাধিক টাকার মালামাল লুট করে। ডাকাতেরা নুরুল কবিরকে কুপিয়ে জখম এবং তাঁর বৃদ্ধ মাকে রড দিয়ে পেটায়। এ ঘটনায় টঙ্গী মডেল থানায় লিখিত অভিযোগ দিয়েছেন নুরুল কবির। টঙ্গী (গাজীপুর) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-05-29/news/356007~~
~~বজ্রপাত বজ্র ক্ষতি ক্ষয়ক্ষতি দুর্ঘটনা নিহত মৃত্যু হত ~~
~~সংক্ষেপে সারা দেশ~~
~~| তারিখ: ২৯-০৫-২০১৩~~
~~দুর্ঘটনায় নিহত ২ যশোরের অভয়নগর উপজেলায় যশোর—খুলনা মহাসড়কে ট্রাক ও পিকআপের মুখোমুখি সংঘর্ষে দুজন নিহত হয়েছেন। তাঁরা হলেন পিকআপচালক মিজানুর রহমান (৩০) ও তাঁর সহকারী আব্দুল (২২)। গতকাল মঙ্গলবার ভোর পাঁচটার দিকে এ দুর্ঘটনা ঘটে। ঘটনাস্থল থেকে ট্রাক ও পিকআপ উদ্ধার করেছে পুলিশ। মিজানুরের বাড়ি চুয়াডাঙ্গার সদর উপজেলার তেলগাতী গ্রামে। আব্দুলের বাড়ি একই উপজেলার সমিরদিয়া গ্রামে। অভয়নগর, যশোর প্রতিনিধি। বজ্রপাতে মৃত্যু মৌলভীবাজারের কমলগঞ্জ উপজেলার ত্রিপুরা সীমান্তবর্তী ধলই চা-বাগানে গতকাল মঙ্গলবার বিকেলে বজ্রপাতে এক শ্রমিকের মৃত্যু হয়েছে। তাঁর নাম সত্য নারায়ণ কৈরী (৪০)। চা-বাগানের কাজ শেষে মাঠ থেকে গরু আনতে গিয়েছিলেন তিনি। ইউএনও মোহামঞ্চদ জাহিদুল ইসলাম ঘটনার সত্যতা নিশ্চিত করে বলেন, প্রশাসন সত্যের পরিবারকে আর্থিক সহায়তা দেবে। কমলগঞ্জ (মৌলভীবাজার) প্রতিনিধি। আরও তিনটি থানা খুলনা নগরে আরও তিনটি থানার অনুমোদন দিয়েছে সরকার। ২০১২ সালের সেপ্টেম্বরে খুলনা মেট্রোপলিটন পুলিশের এক সভায় নগরের লবণচোরা, খুলনা বিশ্ববিদ্যালয় ও আড়ংঘাটা এলাকায় তিনটি থানার অনুমোদনের প্রস্তাব দেওয়া হয়। গত সোমবার প্রধানমন্ত্রী শেখ হাসিনার সভাপতিত্বে নিকারের সভায় থানা তিনটির অনুমোদন দেওয়া হয়। এর সত্যতা নিশ্চিত করে খুলনা মেট্রোপলিটন পুলিশ কমিশনার সফিউর রহমান গতকাল মঙ্গলবার জানান, তবে এখনো কাগজপত্র খুলনায় পৌঁছায়নি। খুলনা প্রতিনিধি। অগ্নিকাণ্ড চাঁদপুরের ফরিদগঞ্জ বাজারের ভান্ডারী মহল এলাকায় গত সোমবার রাতে অগ্নিকাণ্ডে ১০টি ব্যবসাপ্রতিষ্ঠান ভস্মীভূত হয়েছে। আগুন লাগার পরপরই ফায়ার সার্ভিসের কর্মীরা এসে এক ঘণ্টার চেষ্টায় আগুন নিয়ন্ত্রণে আনেন। অগ্নিকাণ্ডে প্রায় অর্ধকোটি টাকার ক্ষয়ক্ষতি হয়েছে বলে দোকানমালিকেরা দাবি করেছেন। চাঁদপুর ফায়ার সার্ভিসের স্টেশন কর্মকর্তা ফরিদুল ইসলাম জানান, বৈদ্যুতিক গোলযোগ (শর্টসার্কিট) থেকে আগুনের সূত্রপাত হয়েছে বলে প্রাথমিকভাবে ধারণা করা হচ্ছে। চাঁদপুর প্রতিনিধি। ক্যানসার রোধে... নেত্রকোনার পূর্বধলা উপজেলা স্বাস্থ্য কমপ্লেক্সে গতকাল মঙ্গলবার বিকেলে স্তন ও জরায়ুমুখের ক্যানসার প্রতিরোধে জনসচেতনতামূলক সেমিনার অনুষ্ঠিত হয়েছে। স্বাস্থ্য শিক্ষা ব্যুরো ও বেসরকারি উন্নয়ন সংস্থা শার্প এ সেমিনারের আয়োজন করে। এতে বক্তব্য দেন উপজেলা স্বাস্থ্য ও পরিবার পরিকল্পনা কর্মকর্তা মসিহুর রহমান, স্থানীয় বেসরকারি সংগঠন শিখার নির্বাহী পরিচালক গুলজার আহমেদ খান, হাসিম উদ্দিন প্রমুখ। পূর্বধলা (নেত্রকোনা) প্রতিনিধি। আহ্বায়ক গ্রেপ্তার যুবদলের কেরানীগঞ্জ থানার আহ্বায়ক মো. আরমানকে গত সোমবার রাতে রাজধানীর মোহাম্মদপুর থেকে গ্রেপ্তার করেছে পুলিশ। তাঁকে এক দিনের রিমান্ডে নেওয়া হয়েছে। পুলিশ সূত্র জানায়, আরমান ২২ মে হরতালে কেরানীগঞ্জের জয়নগর রাস্তায় প্রতিবন্ধকতা সৃষ্টি ও ককটেল বিস্ফোরণের ঘটনায় করা মামলার আসামি। কেরানীগঞ্জ (ঢাকা) প্রতিনিধি। গ্রেপ্তার তিন মৌলভীবাজারের কুলাউড়া উপজেলার কর্মধা ইউনিয়নের মুরইছড়া এলাকা থেকে গতকাল মঙ্গলবার ভোরে ভারতীয় মদসহ তিন তরুণকে গ্রেপ্তার করেছে বর্ডার গার্ড বাংলাদেশ (বিজিবি)। পরে তাঁদের পুলিশে সোপর্দ করা হয়। তাঁরা হলেন রুবেল মিয়া (২৮), কনাই শেখ (২৩) ও হোসেন আহমদ (৩২)। পুলিশ জানায়, তাঁদের কাছ থেকে ১৫ বোতল ভারতীয় মদ ও একটি মোটরসাইকেল জব্দ করা হয়েছে। তাঁদের বিরুদ্ধে মামলা হয়েছে বলে তারা জানায়। মৌলভীবাজার প্রতিনিধি।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-05-25/news/354977~~
~~বজ্রপাত বজ্র আহত বৃষ্টি মৃত্যু হত ~~
~~চৌগাছায় টর্নেডো একজনের মৃত্যু~~
~~যশোর । | তারিখ: ২৫-০৫-২০১৩~~
~~কয়েক মিনিটের টর্নেডোয় যশোরের চৌগাছা উপজেলার কয়েকটি এলাকা লন্ডভন্ড হয়ে গেছে। গতকাল শুক্রবার সন্ধ্যা সাতটার দিকে এ ঘটনা ঘটে। এ সময় বজ্রপাতে এক কিশোরীর মৃত্যু হয়েছে। গাছপালা ও ঘরবাড়ি ধসে পড়ে আহত অন্তত ১৪ জন স্থানীয় হাসপাতালে চিকিৎসা নিয়েছে। বজ্রপাতে মৃত কিশোরীর নাম শারমিন বেগম (১৫)। সে খড়িঞ্চ গ্রামের ওলিয়ার রহমানের মেয়ে। স্থানীয় বাসিন্দা ও পুলিশ সূত্রে জানা গেছে, বিকেল পাঁচটার দিকে চৌগাছা উপেজলায় বৃষ্টিপাত শুরু হয়। সঙ্গে ঝোড়ো বাতাস। সন্ধ্যা সাতটার দিকে তা টর্নেডোয় রূপ নেয়। কয়েক মিনিটের টর্নেডোয় অসংখ্য গাছ, কাঁচা ও আধা পাকা ঘর ভেঙে পড়ে। যশোর-চৌগাছা সড়কের পাশের অসংখ্য গাছ ভেঙে সড়কের ওপরে পড়েছে। এতে ওই সড়কের যান চলাচল বন্ধ হয়ে গেছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-05-25/news/355003~~
~~বজ্রপাত বজ্র নিহত মারা মৃত্যু হত ~~
~~সংক্ষেপে সারা দেশ~~
~~| তারিখ: ২৫-০৫-২০১৩~~
~~সার্ভার স্টেশন নির্বাচন কমিশনার ব্রিগেডিয়ার জেনারেল (অব.) জাবেদ আলী গতকাল শুক্রবার বেলা ১১টার দিকে নওগাঁয় নির্মাণাধীন নির্বাচন কমিশনের সার্ভার স্টেশন পরিদর্শন করেছেন। এ সময় তাঁর সঙ্গে উপস্থিত ছিলেন নওগাঁ জেলা নির্বাচন কর্মকর্তা হুমায়ুন কবির ও সদর ইউএনও হাসিনা আকতারসহ নির্বাচন কমিশনের অন্যান্য কর্মকর্তারা। সার্ভার স্টেশনের কাজ আগামী সেপ্টেম্বরের মধ্যে শেষ হওয়ার কথা। নওগাঁ সংবাদদাতা। সংবর্ধনা ছাত্র ইউনিয়ন ভাণ্ডারিয়া উপজেলা শাখার উদ্যোগে গতকাল শুক্রবার এ বছর এসএসসি পরীক্ষায় জিপিএ-৫ পাওয়া শিক্ষার্থীদের সংবর্ধনা দেওয়া হয়েছে। দলীয় কার্যালয়ে অনুষ্ঠিত এ সংবর্ধনায় সভাপতিত্ব করেন উপজেলার সভাপতি ঝন্টুলাল দাস। এ অনুষ্ঠানে বক্তব্য দেন প্রধান অতিথি সিপিবি পিরোজপুর জেলার সাধারণ সম্পাদক দিলীপ কুমার পাইক, হামিদ হাওলাদার প্রমুখ। পিরোজপুর প্রতিনিধি। বজ্রপাতে নিহত ২ মেহেরপুর সদর উপজেলার বুড়িপোতা ইউনিয়নে গতকাল শুক্রবার বিকেল চারটার দিকে বজ্রপাতে দুই কৃষকের মৃত্যু হয়েছে। তাঁরা হলেন হরিরামপুর গ্রামের মাহাবুল ও শালিকা গ্রামের সাত্তার আলী। পুলিশ ও প্রত্যক্ষদর্শীরা জানায়, গ্রামের মাঠে গরু চরানোর সময়ে বজ্রপাত হলে ঘটনাস্থলেই তাঁরা মারা যান। মেহেরপুর প্রতিনিধি।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-05-24/news/354645~~
~~বজ্রপাত বজ্র আহত ঝড় নিহত বৃষ্টি মারা মৃত্যু হত হতাহত ~~
~~বজ্রপাতে নিহত ৬~~
~~বরিশাল । ও গোপালগঞ্জ প্রতিনিধি | তারিখ: ২৪-০৫-২০১৩~~
~~বরিশাল-ঢাকা মহাসড়কের উজিরপুর উপজেলার জয়শ্রী এলাকায় গতকাল বৃহস্পতিবার গাছ উপড়ে পড়ে মতি হাওলাদার (৬৫) নামের এক ব্যক্তি মারা গেছেন। একই দিন মেহেন্দিগঞ্জ উপজেলায় ধান কাটতে গিয়ে বজ্রপাতে নিহত হয়েছেন খোরশেদ ব্যাপারী (৫০)। এদিকে গোপালগঞ্জের তিন উপজেলায় বজ্রপাতে কৃষক ও ধান কাটার শ্রমিকসহ চারজন নিহত ও ছয়জন আহত হয়েছেন। গতকাল বেলা ১১টায় ঝড় চলার সময় উজিরপুরের জয়শ্রী এলাকায় মহসড়কের পাশে কৃষ্ণচূড়া গাছটি উপড়ে চায়ের দোকানের ওপর পড়লে মতি হাওলাদার গাছের নিচে চাপা পড়ে মারা যান। এ সময় আহত হন চায়ের দোকানদার ইউসুফ হোসেনসহ তিনজন। অন্যদিকে মেহেন্দিগঞ্জের চরহোগলা গ্রামের বাসিন্দা আনোয়ার হোসেন ও খোরশেদ ব্যাপারী সকালে মাঠে ধান কাটতে যান। বেলা ১১টার দিকে হঠাৎ বজ্রপাতে ঘটনাস্থলে নিহত হন খোরশেদ। গুরুতর আহত হন আনোয়ার হোসেন। গতকাল দুপুরে ঝড়-বৃষ্টির মধ্যে গোপালগঞ্জ সদর, টুঙ্গীপাড়া ও কোটালীপাড়া উপজেলায় বজ্রপাতে হতাহতের ওই ঘটনা ঘটে। নিহত ব্যক্তিরা হলেন খুলনার কয়রা উপজেলার শেওড়া গ্রামের পরিতোষ মিস্ত্রি (৫০), সাতক্ষীরার আশাশুনি উপজেলার একসরা গ্রামের বশার গাজী (২৫), টুঙ্গীপাড়ার সজীব শেখ (১৭) ও একই উপজেলার গোপালপুর গ্রামের পিযূষ ব্যানার্জি (৩৩)। এ সময় তিনজন আহত হন। এ ছাড়া কোটালীপাড়ার ভাঙ্গারহাট এলাকায় বজ্রপাতে চারজন আহত হন। ফরিদপুরে স্কুলছাত্রের মৃত্যু আমাদের ফরিদপুর । জানায়, গতকাল সকাল সাড়ে নয়টার দিকে বজ্রপাতে আলফাডাঙ্গার গোপালপুর ইউনিয়নের টেগুরডাঙ্গা গ্রামের এক স্কুলছাত্র নিহত হয়। তার নাম মো. মাসুম (১০)। সে ওই গ্রামের মো. মনিরুজ্জামানের ছেলে এবং কামারগ্রাম কাঞ্চন একাডেমির ষষ্ঠ শ্রেণীর ছাত্র ছিল।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-05-21/news/353975~~
~~বজ্রপাত বজ্র আহত নিহত মৃত্যু হত ~~
~~সংক্ষেপে সারা দেশ~~
~~| তারিখ: ২১-০৫-২০১৩~~
~~ফটকে তালা বগুড়ার শেরপুর পৌরসভার কর্মকর্তা-কর্মচারীরা বকেয়া বেতনের দাবিতে গতকাল সোমবার পৌরসভা ভবনের প্রধান ফটকে তালা ঝুলিয়ে অবস্থান ধর্মঘট করেছেন। সকাল নয়টা থেকে বেলা ১১টা পর্যন্ত এ কর্মসূচি চলে। এদিকে গত রোববার শেরপুর প্রেসক্লাবে পৌরসভার কর্মচারী পরিষদ একটি সংবাদ সমেঞ্চলন করে। এতে লিখিত বক্তব্যে কর্মচারী মাহবুবুল আলম বলেন, পৌরসভার তহবিলে টাকা থাকার পরও তাঁদের বেতন পরিশোধ করা হচ্ছে না। এতে তাঁদের মানবেতর জীবনযাপন করতে হচ্ছে।  শেরপুর (বগুড়া) প্রতিনিধি ট্রাকের চাপায় পিষ্ট চাঁপাইনবাবগঞ্জের শিবগঞ্জ উপজেলার রসুলপুর মোড়ে গতকাল সোমবার ট্রাকের চাপায় এক শিশুসহ দুজন নিহত হয়েছেন। তবে তাৎক্ষণিকভাবে তাদের পরিচয় মেলেনি। সদর থানার ভারপ্রাপ্ত কর্মকর্তা (ওসি) মিজানুর রহমান জানান, গতকাল সন্ধ্যায় রসুলপুর মোড়ে এক ব্যক্তি বাইসাইকেলে পাঁচ বছরের এক মেয়েকে নিয়ে যাচ্ছিলেন। এ সময় পেছন থেকে একটি ট্রাক তাঁদের চাপা দেয়। এতে ঘটনাস্থলেই দুজনের মৃত্যু হয়। নিজস্ব  প্রতিবেদক, চাঁপাইনবাবগঞ্জ বজ্রপাতে নিহত পাবনার চাটমোহর উপজেলার পাঁচুরিয়া গ্রামে গতকাল সোমবার বিকেলে ধানখেতে কাজ করার সময় বজ্রপাতে ইসরাফিল হোসেন (২৫) নামের এক ব্যক্তি নিহত হয়েছেন। এ ঘটনায় আরও দুজন আহত হয়েছেন। তাঁরা হলেন আবদুস সাত্তার (৩২) ও বাকু প্রামাণিক (২৬)। গুরুতর অবস্থায় তাঁদের প্রথমে চাটমোহর উপজেলা স্বাস্থ্য কমপ্লেক্সে ভর্তি করা হয়। পরে অবস্থার অবনতি হলে তাঁদের পাবনা মেডিকেল কলেজ হাসপাতালে স্থানান্তর করা হয়।  পাবনা । একজন গ্রেপ্তার পাবনা পৌর এলাকার আটুয়া মহল্লা থেকে গত রোববার রাতে নাজমুল হোসেন নামের এক ব্যক্তিকে গ্রেপ্তার করেছে র‌্যাপিড অ্যাকশন ব্যাটালিয়ান (র‌্যাব)। তাঁর বাড়ি জেলা শহরের কৃষ্ণপুর মহল্লায়। র‌্যাব-১২ পাবনা ক্যাম্প জানায়, রোববার রাতে আটুয়া মহল্লায় অভিযান চালিয়ে নাজমুল হোসেনকে (২২) আটক করা হয়। এ সময় তাঁর দেহ তল্লাশি করে ২২ গ্রাম হেরোইন পাওয়া যায়। এ ঘটনায় মামলা হয়েছে।  পাবনা ।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-05-21/news/353917~~
~~বজ্রপাত বজ্র নিহত মারা মৃত্যু হত ~~
~~একনজরে~~
~~| তারিখ: ২১-০৫-২০১৩~~
~~ডাকাতি গাইবান্ধার সাদুল্যাপুর উপজেলার নলডাঙ্গা স্টেশন রোডের অটো টেম্পোস্ট্যান্ড-সংলগ্ন নৃপেন চন্দ্র সেনের বাড়িতে গত রোববার দিবাগত রাতে ডাকাতির ঘটনা ঘটেছে। এ সময় ডাকাতেরা অস্ত্রের মুখে বাড়ির সবাইকে বেঁধে একটি কক্ষে আটকে রাখে। পরে তারা ওই বাড়ি থেকে ১৪ ভরি স্বর্ণালংকার, তিন লাখ টাকা, ল্যাপটপ, মুঠোফোনসহ প্রায় ১৫ লাখ টাকার মালামাল লুট করে নিয়ে যায়।  গাইবান্ধা প্রতিনিধি কারাদণ্ড বগুড়ার আদমদীঘি উপজেলায় মাদক বিক্রি ও সেবনের অপরাধে গতকাল সোমবার ছয়জনকে বিভিন্ন মেয়াদে বিনাশ্রম কারাদণ্ড দিয়েছেন ভ্রাম্যমাণ আদালত। উপজেলার রামপুরা গ্রামের ইয়াদুলকে চোলাই মদ বিক্রি, কুসম্বি গ্রামের মনসুর আলী ও তাঁর স্ত্রী বেবী খাতুনকে গাজা বিক্রির অপরাধে এক বছর করে বিনাশ্রম কারাদণ্ড এবং মাদক সেবনের অপরাধে কুসম্বি গ্রামের মামুন, আমজাদ ও কেশরতা গ্রামের মতিউর রহমানকে এক মাস করে বিনাশ্রম কারাদণ্ড দেওয়া হয়। উপজেলা নির্বাহী কর্মকর্তা (ইউএনও) রাসেল মনজুর ভ্রাম্যমাণ আদালতের নেতৃত্ব দেন।  আদমদীঘি (বগুড়া) প্রতিনিধি ছেলেকে পুলিশে বখাটেপনা, চুরি ও মানসিক নির্যাতনে অতিষ্ঠ হয়ে রাজশাহীর বাগমারা উপজেলার দেউলা গ্রামের মকবুল হোসেন তাঁর ছেলে আবদুল মমিনকে (৩০) গতকাল সোমবার পুলিশে সোপর্দ করেছেন। পরে মমিনকে ছয় মাসের কারাদণ্ড দেন ভ্রাম্যমাণ আদালত। ভ্রাম্যমাণ আদালত পরিচালনা করেন উপজেলা নির্বাহী কর্মকর্তা (ইউএনও) সাদেকুল ইসলাম। তিনি জানান, পুলিশ ভ্রাম্যমাণ আদালতে মমিনকে হাজির করলে তিনি অপরাধের কথা স্বীকার করেন এবং সাজা প্রার্থনা করেন। পরে তাঁকে ওই শাস্তি দেওয়া হয়। থানার পরিদর্শক (তদন্ত) আবদুর রাজ্জাক জানান, গতকালই মমিনকে কারাগারে পাঠানো হয়েছে।  বাগমারা (রাজশাহী) প্রতিনিধি কারাদণ্ড রাজবাড়ীর গোয়ালন্দ উপজেলার দৌলতদিয়া ঘাট এলাকার দুই মাদক ব্যবসায়ীকে দুই বছর করে বিনাশ্রম কারাদণ্ড দিয়েছেন ভ্রাম্যমাণ আদালত। দণ্ডপ্রাপ্তরা হলেন আ. রাজ্জাক শেখ (৪৫) ও তাছলিমা বেগম (৩০)। গত রোববার জেলা প্রশাসক কার্যালয়ের সহকারী কমিশনার ও নির্বাহী ম্যাজিস্ট্রেট গোলাম জাকারিয়া ওই ভ্রাম্যমাণ আদালত পরিচালনা করেন। এর আগে অভিযান চালিয়ে রাজ্জাকের বাড়ি থেকে ৫০০ গ্রাম এবং তাছলিমার বাড়ি থেকে এক কেজি গাঁজা জব্দ করা হয়।  গোয়ালন্দ (রাজবাড়ী) প্রতিনিধি বাবার দণ্ড পিরোজপুরের নাজিরপুর উপজেলায় চতুর্থ শ্রেণীর এক ছাত্রীকে বিয়ে দেওয়ার চেষ্টা করায় ওই ছাত্রীর বাবাকে কারাদণ্ড দেওয়া হয়েছে। ভ্রাম্যমাণ আদালতের বিচারক উপজেলা নির্বাহী কর্মকর্তা (ইউএনও) মৃণাল কান্তি জানান, মাটিভাঙ্গা ইউনিয়নের হোগলাবুনিয়া গ্রামের আনোয়ার শেখ তাঁর মেয়েকে (১০) নাজিরপুর সদর ইউনিয়নের চিথলিয়া গ্রামের হানু শেখের ছেলে রিপনের সঙ্গে বিয়ে দেওয়ার আয়োজন করেন। গতকাল সোমবার দুপুরে ওই বাড়িতে গিয়ে বিয়ে বন্ধ এবং আনোয়ার শেখকে ১৫ দিনের বিনাশ্রম কারাদণ্ড দেওয়া হয়। এর আগেই বরপক্ষ পালিয়ে যায়।  পিরোজপুর প্রতিনিধি পানিতে ডুবে মৃত্যু বাগেরহাট সদর উপজেলার গোটাপাড়া ইউনিয়নের দেপাড়া গ্রামে গতকাল সোমবার দুপুরে পানিতে ডুবে রাফিয়া (৫) নামের এক শিশুর মৃত্যু হয়েছে। সে ওই গ্রামের রেজাউল করিমের মেয়ে। পরিবারের সদস্যরা জানান, বাড়ির সামনে অন্য শিশুদের সঙ্গে খেলা করার একপর্যায়ে তাকে পাওয়া যাচ্ছিল না। খোঁজাখুঁজির পর বাড়ির সামনের পুকুরে নেমে তল্লাশি চালিয়ে তাকে অচেতন অবস্থায় উদ্ধার করা হয়। বাগেরহাট সদর হাসপাতালে নেওয়ার পর কর্তব্যরত চিকিৎসক তাকে মৃত বলে ঘোষণা করেন।  বাগেরহাট প্রতিনিধি স্কুলছাত্র নিহত কুমিল্লার দাউদকান্দি উপজেলার হাসানপুরে গতকাল সোমবার বাসের চাকায় পিষ্ট হয়ে মাসুদ সরকার (১০) নামের এক স্কুলছাত্র নিহত হয়েছে। প্রত্যক্ষদর্শীরা জানায়, বেলা ১১টার দিকে মহাসড়কের পাশ দিয়ে হেঁটে যাওয়ার সময় কুমিল্লা থেকে ঢাকাগামী একটি বাস তৃতীয় শ্রেণীর ছাত্র মাসুদকে চাপা দিলে সে ঘটনাস্থলেই নিহত হয়। সে উপজেলার সেন্দী গ্রামের জীবন সরকারের ছেলে।  দাউদকান্দি (কুমিল্লা) প্রতিনিধি লাশ উদ্ধার মৌলভীবাজার সদর উপজেলার মনু নদের দুর্লভপুর খেয়াঘাট এলাকা থেকে অজ্ঞাতপরিচয় এক নারীর গলিত লাশ উদ্ধার করেছে পুলিশ। স্থানীয় লোকজন জানান, গতকাল সোমবার মনু নদ দিয়ে লাশটি ভেসে যেতে দেখে এলাকাবাসী পুলিশে খবর দেয়। পরে পুলিশ লাশটি উদ্ধার করে। সদর মডেল থানার ওসি মো. আজিজুর রহমান লাশ উদ্ধারের সত্যতা নিশ্চিত করেছেন।  মৌলভীবাজার প্রতিনিধি গ্রেপ্তার টাঙ্গাইলের সখীপুরে নকল সোনা দিয়ে সাধারণ মানুষের সঙ্গে প্রতারণার অভিযোগে দুই ব্যক্তিকে গ্রেপ্তার করেছে পুলিশ। গ্রেপ্তার ব্যক্তিরা হলেন বকুল মিয়া (২৫) ও আবদুল হামিদ (২৭)। গতকাল সোমবার উপজেলার কচুয়া পূর্বপাড়ায় লোকজন তাঁদের ধরে পিটুনি দিয়ে পুলিশে সোপর্দ করেন। থানার এসআই আল মামুন ঘটনার সত্যতা নিশ্চিত করেছেন।  সখীপুর (টাঙ্গাইল) প্রতিনিধি মৌমাছির হুলে মৃত্যু কিশোরগঞ্জের তাড়াইল উপজেলার রাউতি গ্রামে মৌমাছির হুলে রনজু বেওয়া (১০১) নামের এক নারী মারা গেছেন। পারিবারিক সূত্র জানায়, গত শনিবার বিকেলে বাড়ির পাশের পুকুরে গোসল করতে যান রনজু বেওয়া। ওই সময় পুকুরসংলগ্ন একটি মেহগনি গাছের মৌচাকে ঢিল ছুড়ে মারে একটি শিশু। এ সময় মৌমাছির ঝাঁক ওই বৃদ্ধার ওপর আক্রমণ চালায়। মৌমাছির হুলের আঘাতে তিনি অচেতন হয়ে পড়েন। পরে রোববার দুপুরে তিনি মারা যান।  তাড়াইল (কিশোরগঞ্জ) প্রতিনিধি দুই শিশুর মৃত্যু নারায়ণগঞ্জের রূপগঞ্জ উপজেলায় গতকাল সোমবার বজ্রপাতে ও পানিতে ডুবে দুই শিশুর মৃত্যু হয়েছে। তারা হলো মিনারা আক্তার (৬) ও আজিম (৯)। মিনারার চাচাতো ভাই মনির হোসেন জানান, বেলা সাড়ে তিনটার দিকে পাড়াগাঁও ঈদগাহের পুকুরে শিশুদের সঙ্গে গোসল করতে যায় মিনারা। এ সময় আকস্মিক বজ্রপাতে তার মৃত্যু হয়। আজিমের বাবা মো. সেলিম জানান, রূপগঞ্জের টানমুশুরি এলাকায় নানার বাড়িতে বেড়াতে গিয়েছিল আজিম। দুপুরে বাড়ির পাশের একটি পুকুরে গোসল করতে গিয়ে নিখোঁজ হয় সে। পুকুরের পানিতে আজিমের লাশ ভেসে ওঠে।  নারায়ণগঞ্জ প্রতিনিধি গ্রেপ্তার ১ গাজীপুরের টঙ্গীর দত্তপাড়া এলাকা থেকে গত রোববার দিবাগত রাতে ফজলুল হক নামের এক ব্যক্তিকে গ্রেপ্তার করেছে পুলিশ। গ্রেপ্তারের পর তাঁর বাসা থেকে ২০০টি ইয়াবা বড়ি উদ্ধার করা হয়। স্থানীয় লোকজনের ভাষ্যমতে, ফজলুল হক দত্তপাড়ায় বাসা ভাড়া নিয়ে দীর্ঘদিন ধরে ইয়াবা বড়ির ব্যবসা করে আসছিল। পুলিশ জানায়, তার বিরুদ্ধে একাধিক মামলায় গ্রেপ্তারি পরোয়ানা রয়েছে।  টঙ্গী (গাজীপুর) প্রতিনিধি কম্পিউটার বিতরণ প্রাথমিক ও মাধ্যমিক বিদ্যালয় পর্যায়ে কারিগরি ও প্রযুক্তি শিক্ষা প্রসারের লক্ষ্যে গাজীপুরে বিনা মূল্যে কম্পিউটার ও প্রয়োজনীয় সামগ্রী বিতরণ করা হয়েছে। গতকাল সোমবার দক্ষিণ কোরিয়ার জি এস ইঞ্জিনিয়ারিং অ্যান্ড কনস্ট্রাকশন করপোরেশন গাজীপুর পুলিশ লাইনস হাইস্কুলকে কম্পিউটার ও প্রয়োজনীয় সামগ্রী দেয়। বিদ্যালয় চত্বরে আয়োজিত কম্পিউটার বিতরণ অনুষ্ঠানে কোম্পানির প্রকল্প ব্যবস্থাপক জং দে লিম গাজীপুরের পুলিশ সুপার মো. আবদুল বাতেনের হাতে এসব কম্পিউটার ও সামগ্রী তুলে দেন।  গাজীপুর প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-05-19/news/353335~~
~~বজ্রপাত বজ্র আহত নিহত মারা মৃত্যু হত ~~
~~একনজরে~~
~~| তারিখ: ১৯-০৫-২০১৩~~
~~খাল খনন শুরু তিন লাখ টাকা ব্যয়ে সিরাজগঞ্জের রায়গঞ্জ উপজেলার চান্দাইকোনা ইউনিয়নের মুড়াগাছা শ্মশানের খাল পুনর্খনন প্রকল্পের উদ্বোধন করা হয়েছে। উপজেলা মৎস্য অধিদপ্তরের সহযোগিতায় গত শুক্রবার বিকেলে মুড়াগাছা শ্মশান চত্বরে এ উপলক্ষে আয়োজিত অনুষ্ঠানে বক্তব্য দেন চান্দাইকোনা ইউনিয়ন পরিষদের (ইউপি) চেয়ারম্যান স্বপন কুমার দাস, উপজেলা সহকারী মৎস্য কর্মকর্তা মাহমুদুল হাসান প্রমুখ।  রায়গঞ্জ (সিরাজগঞ্জ) প্রতিনিধি নারীর মৃত্যু বগুড়ার দুপচাঁচিয়ার তালোড়া রেলস্টেশনের প্ল্যাটফর্মের কাছে গতকাল শনিবার দুপুরে ট্রেনে কাটা পড়ে অঞ্জু রানী পাল (২৮) নামের এক নারী মারা গেছেন। তিনি বগুড়ার শহীদ জিয়াউর রহমান মেডিকেল কলেজ হাসপাতালের ফার্মাসিস্ট ছিলেন। প্রত্যক্ষদর্শীরা জানান, আন্তনগর দোলনচাঁপা এক্সপ্রেসের সামনে শুয়ে পড়ায় তাঁর শরীর দ্বিখণ্ডিত হয়ে যায়।  দুপচাঁচিয়া (বগুড়া) প্রতিনিধি এক ব্যক্তি নিখোঁজ সিরাজগঞ্জের শাহজাদপুরের যমুনার সোনাতনী নামক স্থানে নৌকাডুবির ঘটনায় একজন নিখোঁজ রয়েছেন। নিখোঁজ ব্যক্তির নাম ইউসুফ আলী (৩৫)। তিনি ধীতপুর গ্রামের লুকাই মিয়ার ছেলে। গতকাল শনিবার দুপুরে যমুনা নদীর সোনাতনীরচরে গরুর জন্য ঘাস কেটে তা নিয়ে পাঁচজন ডিঙি নৌকা করে বাড়ি ফিরছিলেন। পথিমধ্যে পানির স্রোতে নৌকাটি তলিয়ে যায়। এ সময় চারজন সাঁতার কেটে তীরে উঠতে পারলেও ইউসুফ নিখোঁজ আছেন।  সিরাজগঞ্জ । ক্যাপসুল প্রশিক্ষণ নীলফামারীতে বাংলাদেশ ন্যাশনাল ক্যাডেট কোর-৪ মহাস্থান ব্যাটালিয়নের প্রথম ক্যাপসুল প্রশিক্ষণ-২০১৩-এর উদ্বোধন করা হয়েছে। গতকাল শনিবার সকালে নীলফামারী সরকারি কলেজ মাঠে প্রশিক্ষণের উদ্বোধন করেন কলেজের অধ্যক্ষ লায়লা আরজুমান্দ বানু।  নীলফামারী প্রতিনিধি বাল্যবিবাহ বন্ধ পিরোজপুরের মঠবাড়িয়া উপজেলার পূর্ব গুলিসাখালী গ্রামে গত শুক্রবার একটি বাল্যবিবাহ বন্ধ করে দিয়েছে পুলিশ। গ্রামের দশম শ্রেণীর ওই ছাত্রীর ২৮ জন সহপাঠী উপজেলা নির্বাহী কর্মকর্তার (ইউএনও) কাছে বিয়ে বন্ধের জন্য লিখিত আবেদন করে। ইউএনও মঠবাড়িয়া থানার ভারপ্রাপ্ত কর্মকর্তাকে (ওসি) বিয়ে বন্ধ করতে আইনি ব্যবস্থা নেওয়ার নির্দেশ দেন। এরপর শুক্রবার পুলিশ ওই ছাত্রীর বাড়িতে গিয়ে বিয়েটি বন্ধ করে দেয়। এ সময় ওই ছাত্রীর অভিভাবকেরা প্রাপ্তবয়স্ক না হওয়া পর্যন্ত বিয়ে না দেওয়ার অঙ্গীকার করেন। ইউএনও আহসান হাবিব ঘটনার সত্যতা নিশ্চিত করেছেন।  মঠবাড়িয়া (পিরোজপুর) প্রতিনিধি জরিমানা আদায় পটুয়াখালীর বাউফল উপজেলার নাজিরপুর ইউনিয়নে অভিযান চালিয়ে গত শুক্রবার ভ্রাম্যমাণ আদালত ভেজাল হলুদ ও মরিচের গুঁড়া উৎপাদনকারী একটি কারখানাকে ৪০ হাজার টাকা জরিমানা করেছেন। উপজেলা নির্বাহী কর্মকর্তা (ইউএনও) এ বি এম সাদিকুর রহমান আদালত পরিচালনা করেন। নাজিরপুরের বড় ডালিমা সেতুর পূর্ব পাশে ওই কারখানায় মরিচের গুঁড়ার সঙ্গে রং মিশ্রিত তুষ ও খাওয়ার অনুপযোগী মরিচের (ধুতুরা মরিচ) গুঁড়া মেশানো হচ্ছিল। কারখানার মালিক স্থানীয় মো. শারিফ তালুকদার। তিনি দাবি করেন, একটি মহল তাঁর কারখানার সুনাম ক্ষুণ্ন করার পাঁয়তারা করছে। তারাই ষড়যন্ত্র করে এ কাজ করিয়েছে।  বাউফল (পটুয়াখালী) প্রতিনিধি মানববন্ধন নড়াইল সদর উপজেলার বিছালী ইউনিয়ন পরিষদের (ইউপি) সদস্য সুইটি বেগমের ওপর সন্ত্রাসী হামলার প্রতিবাদে গতকাল শনিবার শহরে মানববন্ধন হয়েছে। অপরাজিতা-নারীর রাজনৈতিক ক্ষমতায়ন-এর ব্যানারে মহিলা ইউপি মেম্বার জোট নামের একটি সংগঠন এ মানববন্ধনের আয়োজন করে। এ সময় বক্তব্য দেন কবিতা সিকদার, ঝর্ণা বেগম ও শাহানাজ। গত ৫ এপ্রিল রাতে পাঁচ-ছয়জন সন্ত্রাসী ধারালো অস্ত্র দিয়ে বিউটি ও রহিমাকে আহত করে।  নড়াইল প্রতিনিধি মানববন্ধন ঢাকায় হেফাজতে ইসলামের অবরোধ কর্মসূচি চলাকালে বাংলাদেশের কমিউনিস্ট পার্টির (সিপিবি) কেন্দ্রীয় কার্যালয়ে হামলা এবং লুটপাটের প্রতিবাদে সুনামগঞ্জে মানববন্ধন হয়েছে। সুনামগঞ্জ সিপিবি গতকাল শনিবার বেলা ১১টায় শহরের ট্রাফিক পয়েন্টে এ মানববন্ধনের আয়োজন করে। এতে বক্তব্য দেন জেলা সিপিবির সভাপতি চিত্তরঞ্জন তালুকদার, সাধারণ সম্পাদক রহমান মিজান, জেলা উদীচী শিল্পীগোষ্ঠীর সভাপতি বিজন সেন রায়, যুব ইউনিয়নের সাধারণ সম্পাদক এনাম আহমেদ, ছাত্র ইউনিয়নের সভাপতি শাহজালাল প্রমুখ।  সুনামগঞ্জ । কর্মশালা সুনামগঞ্জের জগন্নাথপুর উপজেলা মৎস্য কার্যালয়ের উদ্যোগে অভয়াশ্রম রক্ষা ও শুঁটকি সংরক্ষণবিষয়ক প্রশিক্ষণ কর্মশালা অনুষ্ঠিত হয়েছে। গতকাল শনিবার সকাল ১০টায় উপজেলা পরিষদের সম্মেলন কক্ষে দিনব্যাপী এ কর্মশালা হয়। এতে উপজেলার ৩০ জন মৎস্যজীবী অংশ নেন। কর্মশালায় প্রশিক্ষণ দেন সুনামগঞ্জ জেলা মৎস্য কর্মকর্তা সুলতান আহমদ ও উপজেলা মৎস্য কর্মকর্তা এ কে এম মহসীন।  জগন্নাথপুর (সুনামগঞ্জ) প্রতিনিধি আলোচনা সভা সুনামগঞ্জের শহীদ মুক্তিযোদ্ধা জগৎজ্যোতি পাঠাগার মিলনায়তনে গতকাল সকালে স্থানীয় সরকার শক্তিশালীকরণ বিষয়ে এক আলোচনা সভা হয়েছে। বাংলাদেশ মহিলা পরিষদ সুনামগঞ্জ শাখা ‘তৃণমূল পর্যায়ে নারীর ক্ষমতায়নের মাধ্যমে স্থানীয় সরকার শক্তিশালীকরণ’ শিরোনামে এ সভার আয়োজন করে। সংগঠনের সভাপতি শীলা রায়ের সভাপতিত্বে এতে মূল প্রবন্ধ উপস্থাপন করেন সাধারণ সম্পাদক গৌরী ভট্টাচার্য। অনুষ্ঠানে প্রধান অতিথি ছিলেন সদর উপেজলা পরিষদের চেয়ারম্যান দেওয়ান জয়নুল জাকেরীন। আলোচনায় সুনামগঞ্জের বিভিন্ন উপজেলা ও ইউনিয়ন পরিষদের নারী প্রতিনিধিরা অংশ নেন।  সুনামগঞ্জ । বোমা উদ্ধার চট্টগ্রাম-সিলেট রেললাইনের আখাউড়া পৌর শহরের দুর্গাপুর এলাকা থেকে গতকাল শনিবার ১০টি তাজা বোমা উদ্ধার করেছে আখাউড়া থানার পুলিশ। একই এলাকা থেকে চারটি ছোরাও উদ্ধার করা হয়েছে। বোমাগুলো লাল স্কচটেপ দিয়ে মোড়ানো ছিল। এগুলো হাতে তৈরি। সব কটি বোমাই তাজা ছিল। উদ্ধারের পর সেগুলোকে থানায় এনে পানিতে ভিজিয়ে রাখা হয়েছে। উপপরিদর্শক (এসআই) কাঞ্চন কান্তি দাশ বলেন, ট্রেনযাত্রীদের মধ্যে আতঙ্ক সৃষ্টি বা ডাকাতির উদ্দেশ্যেই বোমা ও ছোরাগুলো ওই স্থানে রাখা হয়েছিল বলে প্রাথমিকভাবে ধারণা করা হচ্ছে।  আখাউড়া (ব্রাহ্মণবাড়িয়া) প্রতিনিধি নেতা গ্রেপ্তার নাশকতা ও ধ্বংসাত্মক কার্যকলাপে জড়িত থাকার অভিযোগে মানিকগঞ্জের শিবালয় উপজেলা থেকে গতকাল শনিবার ভোরে জামায়াতে ইসলামীর কেন্দ্রীয় কমিটির সদস্য আবু দাউদকে পুলিশ গ্রেপ্তার করেছে। তাঁর বাড়ি উপজেলার দশচিড়া গ্রামে। ঢাকা-আরিচা মহাসড়কের পাশে বরঙ্গাইল বাজার থেকে আবু দাউদকে গ্রেপ্তার করা হয়। শিবালয় থানার ভারপ্রাপ্ত কর্মকর্তা (ওসি) আবুল কালাম আজাদ বলেন, তাঁর বিরুদ্ধে বিশেষ ক্ষমতা আইনে থানায় মামলা হয়েছে। গতকাল সাত দিনের রিমান্ড চেয়ে তাঁকে মানিকগঞ্জের বিচারিক হাকিমের আদালতে পাঠানো হয়। আদালত তাঁকে কারাগারে পাঠানোর নির্দেশ দেন।  মানিকগঞ্জ প্রতিনিধি বজ্রপাতে মৃত্যু গাজীপুরের কালিয়াকৈর উপজেলার গাজবাড়ী এলাকার ফাইভ স্টার মৎস্য খামারে গতকাল শনিবার সন্ধ্যায় বজ্রপাতে ছামান উদ্দিন (৩৫) নামের এক বাক্প্রতিবন্ধী নিহত হয়েছেন। তিনি ওই খামারে কর্মচারী হিসেবে কর্মরত ছিলেন। এ সময় বজ্রপাতে আরও তিন ব্যক্তি আহত হন। এলাকাবাসী জানান, কর্মচারীরা গতকাল সন্ধ্যায় খামারে কাজ করছিলেন। এ সময় বজ্রপাত হলে ছামান ঘটনাস্থলেই নিহত হন। এতে অপর তিন কর্মচারী আজিম উদ্দিন, ইদ্রিস আলী ও আমান আলী আহত হন।  গাজীপুর প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-05-07/news/350305~~
~~বজ্রপাত বজ্র আহত বৃষ্টি মৃত্যু হত ~~
~~সংক্ষেপে সারা দেশ~~
~~| তারিখ: ০৭-০৫-২০১৩~~
~~বজ্রপাতে মাদারীপুরের রাজৈর উপজেলার দিঘলিয়া কাশিমপুর গ্রামে গতকাল সোমবার বিকেলে বজ্রপাতে বাবা ও ছেলের মৃত্যু হয়েছে। স্থানীয় সূত্র জানায়, দিঘলিয়া কাশিমপুর গ্রামে বৃষ্টিপাতের সময় বাড়ির পাশের খালে ইউনুস মিয়া (৪৫) ছেলে হূদয়কে (১২) নিয়ে মাছ ধরতে যান। এ সময় বজ্রপাতে তাঁরা আহত হন। গুরুতর অবস্থায় রাজৈর হাসপাতালে নিয়ে গেলে কর্তব্যরত চিকিৎসক তাঁদের মৃত ঘোষণা করেন।  কালকিনি (মাদারীপুর) প্রতিনিধি কারাদণ্ড হবিগঞ্জের নবীগঞ্জ উপজেলায় গতকাল সোমবার এক কলেজছাত্রীকে উত্ত্যক্ত করার দায়ে কাউসার মিয়া (২৫) নামের এক যুবককে এক বছরের কারাদণ্ড দিয়েছেন ভ্রাম্যমাণ আদালত। আদালত সূত্রে জানায়, গতকাল সকালে ওই ছাত্রীকে কলেজে যাওয়ার পথে কাউসার হাত ধরে টানাহেঁচড়া করেন। এ সময় আশপাশের লোকজন তাঁকে আটক করে পুলিশকে খবর দেন। পরে পুলিশ কাউসার মিয়াকে গ্রেপ্তার করে। হবিগঞ্জ প্রতিনিধি গ্রেপ্তার ৩ বরগুনার আমতলী উপজেলার মহিষকাটা বাজার থেকে গত রোববার রাতে র‌্যাপিড অ্যাকশন ব্যাটালিয়নের (র‌্যাব) সদস্যরা ৯৮টি পুরিয়া হেরোইনসহ তিনজনকে গ্রেপ্তার করেছেন। তাঁরা হলেন জসিম (২৫), ফয়সাল (৩০) ও জাহাঙ্গীর (২৬)। তাঁদের বাড়ি উপজেলার মহিষকাটা ও কেওয়াবুনিয়া গ্রামে। পুলিশ জানায়, গতকাল সোমবার আদালতের মাধ্যমে তিনজনকেই কারাগারে পাঠানো হয়েছে।  আমতলী (বরগুনা) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-05-06/news/350087~~
~~বজ্রপাত বজ্র মারা মৃত্যু ~~
~~মাদারীপুরে বজ্রপাতে পাঁচটি গরুর মৃত্যু~~
~~কালকিনি (মাদারীপুর) প্রতিনিধি | তারিখ: ০৬-০৫-২০১৩~~
~~মাদারীপুরের কালকিনি উপজেলার আলীনগর এলাকার উত্তর কানাইপুর গ্রামে গত শনিবার বিকেলে বজ্রপাতে মোনাই চৌকিদার নামের এক কৃষকের পাঁচটি গরু মারা গেছে। স্থানীয় সূত্রে জানা গেছে, গরুর ঘরের পাশে নারিকেলগাছে বজ্রপাত হয়। এর আঘাতে দুটি গাভি, দুটি বাছুর ও একটি ষাড় গরুর মৃত্যু ঘটেছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-05-05/news/349736~~
~~বজ্রপাত বজ্র আহত নিহত হত ~~
~~বজ্রপাতে শিশুর মৃত্যু, আহত আরও ৩~~
~~নিজস্ব প্রতিবেদক, চট্টগ্রাম | তারিখ: ০৫-০৫-২০১৩~~
~~চট্টগ্রামের রাউজানের হলদিয়া এলাকায় বজ্রপাতে আবু বক্কর (৮) নামের এক শিশু নিহত হয়েছে। একই ঘটনায় বক্করের বোনসহ আরও তিন শিশু আহত হয়। গতকাল শনিবার সকাল সাড়ে আটটার দিকে হলদিয়ার নন্দারখিল এলাকায় এই ঘটনা ঘটে। আহত শিশুরা হলো মো. আলমগীরের মেয়ে সোনিয়া আক্তার (১০), মো. মোজাম্মেলের মেয়ে শিল্পী (১৩) ও ছেলে পেয়ারুল ইসলাম (৮)। তারা সবাই পূর্ব খিরাম ব্র্যাক স্কুলের শিক্ষার্থী।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-05-05/news/349727~~
~~বজ্রপাত বজ্র আহত ঝড় নিহত বিধ্বস্ বৃষ্টি মারা হত ~~
~~বজ্রপাতে নিহত ৩~~
~~নিজস্ব প্রতিবেদক, চট্টগ্রাম | তারিখ: ০৫-০৫-২০১৩~~
~~চট্টগ্রামের বাঁশখালীতে বজ্রপাতে এক শিশুসহ তিন ব্যক্তি মারা গেছে। গতকাল শনিবার বিকেলে বাঁশখালীর কালীপুর, বাহারছড়া ও চাম্বল এলাকায় এই ঘটনা ঘটে। এ সময় আরও চারজন আহত হয়। ঝড়-বৃষ্টিতে শ খানেক ঘর এবং ফসলের মাঠ বিধ্বস্ত হয়েছে। বজ্রপাতে নিহত ব্যক্তিরা হলেন কালীপুরের রিয়া (৮), চাম্বলের সোহেল (৪০) ও বাহারছড়ার আবুল খায়ের (৬০)। এসব ঘটনায় আরও চারজন আহত হয়েছেন। তাঁদের বাঁশখালী স্বাস্থ্য কমপ্লেক্সে ভর্তি করা হয়েছে। জানা গেছে, গতকাল শনিবার দুপুর থেকে বাঁশখালীতে ঝড় ও বজ্রসহ বৃষ্টি শুরু হয়। এ সময় বাড়িঘর বিধ্বস্ত হয়। এ ছাড়া গাছপালা ভেঙে যায়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-05-01/news/349100~~
~~বজ্রপাত বজ্র আহত মারা মৃত্যু হত ~~
~~সংক্ষেপে সারা দেশ~~
~~| তারিখ: ০১-০৫-২০১৩~~
~~বজ্রপাতে মৃত্যু ২ কিশোরগঞ্জের নিকলী উপজেলার জায়াংশাহী হাওরে গত সোমবার রাতে বজ্রপাতে দুই শ্রমিকের মৃত্যু হয়েছে। আহত হয়েছেন তিনজন। আহত ব্যক্তিদের বাজিতপুর জহুরুল ইসলাম মেডিকেল কলেজ হাসপাতালে ভর্তি করা হয়েছে। পুলিশ ও এলাকাবাসী জানান, ধান কাটা শেষে কয়েকজন শ্রমিক একটি কুঁড়েঘরে ঘুমানোর প্রস্তুতি নেওয়ার সময় বজ্রপাত হলে ওই ঘটনা ঘটে।  নিকলী (কিশোরগঞ্জ) প্রতিনিধি যুবক খুন নওগাঁর ধামইরহাটে খাদ্যগুদামের সামনে দুর্বৃত্তদের হামলায় আহত মাহমুদুর রহমান (২৬) চিকিৎসাধীন অবস্থায় রাজশাহী মেডিকেল কলেজ হাসপাতালে সোমবার রাতে মারা গেছেন। তিনি উপজেলার উত্তর চকযদু গ্রামের মিজানুর রহমানের ছেলে। ধামইরহাট থানার ভারপ্রাপ্ত কর্মকর্তা (ওসি) একরামুল হক সরকার বলেন, দুর্বৃত্তদের শনাক্ত করা হয়েছে।  নওগাঁ সংবাদদাতা গুলি উদ্ধার নাটোর সদর উপজেলার ঘুনপাড়া গ্রামের একটি খাল থেকে গতকাল মঙ্গলবার দুপুরে একটি পলিথিনে মোড়ানো অবস্থায় ১৮টি গুলি উদ্ধার করেছে পুলিশ। পুলিশ সূত্রে জানা যায়, মাটি কাটার সময় শ্রমিকেরা গুলি দেখতে পেয়ে পুলিশে খবর দেন। নলডাঙ্গা থানার এসআই ইব্রাহিম হোসেন বলেন, গুলিগুলোর মধ্যে টুটু বোর রাইফেলের নয়টি, শর্টগানের ছয়টি ও নাইন এমএম পিস্তলের তিনটি গুলি আছে।  নাটোর প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-29/news/348524~~
~~বজ্রপাত বজ্র আহত ক্ষতি ঝড় নিহত বিধ্বস্ বৃষ্টি মারা হত ~~
~~বিভিন্ন স্থানে ঝড়ে চারজনের মৃত্যু~~
~~বিশাল বাংলা ডেস্ক | তারিখ: ২৯-০৪-২০১৩~~
~~কালবৈশাখীতে শনিবার রাতে দিনাজপুরের ফুলবাড়ীতে দুজন ও সিরাজগঞ্জের রায়গঞ্জে একজন নিহত হয়েছেন। গাইবান্ধার সাদুল্যাপুরে ঝড়ের সময় বজ্রপাতে একজন নিহত হয়েছেন। ঝড়ে নীলফামারীতে সহস্রাধিক ও গাইবান্ধায় সহস্রাধিক ঘর বিধ্বস্ত হয়েছে। ঢাকার বাইরে আমাদের নিজস্ব প্রতিবেদক ও প্রতিনিধিদের পাঠানো খবর: ফুলবাড়ী (দিনাজপুর): উপজেলার আলাদীপুর ইউনিয়নের মেলাবাড়ী উচ্চবিদ্যালয় মাঠে ‘চিন্তামন পশুমেলা’য় ঝড়ে একটি বটগাছের নিচে চাপা পড়ে দুজন নিহত ও ২৫ জন আহত হয়েছেন। ঝড়ে এ ছাড়া মেলার অন্তত ১০টি দোকান বিধ্বস্ত হয়েছে। নিহত ব্যক্তিরা হলেন ফুলবাড়ীর শ্রীহরিপুর গ্রামের আজাহার আলীর ছেলে আশরাফুল ইসলাম (২৭) ও পার্বতীপুরের ধুলাউদাল গ্রামের আনিছুর রহমানের ছেলে রুহুল আমীন (২৫)। আহত ১০ জনকে দিনাজপুর মেডিকেল কলেজ হাসপাতালে ও ১৫ জনকে ফুলবাড়ী স্বাস্থ্য কমপ্লেক্সে ভর্তি করা হয়েছে। শনিবার রাত পৌনে আটটার দিকে ঝড়ে বটগাছটি উপড়ে মেলার একটি দোকানের ওপর পড়লে গাছের নিচে চাপা পড়ে ওই দুজন মারা যান। নীলফামারী: নীলফামারীর জলঢাকার শৌলমারী, গোলমুন্ডা, ডাউয়াবাড়ী এবং ডিমলার পূর্ব ছাতনাই, খালিশা চাপানী, টেপাখড়িবাড়ী ও গয়াবাড়ী ইউনিয়নে ঝড়ে সহস্রাধিক ঘর বিধ্বস্ত হয়েছে। ঝড়ের সময় গাছপালা উপড়ে ও ঘরের চাপায় প্রায় ৫০ জন আহত হয়েছেন বলে স্থানীয় জনপ্রতিনিধিরা জানান। এসব এলাকায় ধান ও ভুট্টাসহ বিভিন্ন ফসলের ক্ষতি হয়েছে। শৌলমারী ইউপির চেয়ারম্যান আবদুল লতিফ জানান, ঝড়ে তাঁর ইউনিয়নের কাজীপাড়া, কালীরডাঙা, গোপালঝাড়, শৌলমারী বাজার ও আনসারহাট গ্রামের পাঁচ শতাধিক ঘর বিধ্বস্ত হয়। পূর্ব ছাতনাই ইউপির চেয়ারম্যান আবদুল লতিফ খান জানান, তাঁর ইউনিয়নে পাঁচ শতাধিক ঘরবাড়ি বিধ্বস্ত হয়েছে। এ ছাড়া টেপাখড়িবাড়ী ইউনিয়নের শতাধিক, খালিশা চাপানী ইউনিয়নের শতাধিক এবং গয়াবাড়ী ইউনিয়নের শতাধিক ঘর বিধ্বস্ত হয়েছে। সিরাজগঞ্জ ও রায়গঞ্জ: সিরাজগঞ্জ সদর, কামারখন্দ, রায়গঞ্জ, তাড়াশ ও কাজীপুর উপজেলার ওপর দিয়ে শনিবার রাত সাড়ে আটটার দিকে ঝড় বয়ে যায়। ঝড়ের সময় গাছের নিচে চাপা পড়ে রায়গঞ্জের চান্দাইকোনা ইউনিয়নের ডুমরাই গ্রামের মৃত সোনা উল্লার স্ত্রী রাবেয়া বেওয়া (৬৫) মারা যান। ঝড়ে এসব উপজেলার শতাধিক আধাপাকা বাড়িঘর, কয়েকটি শিক্ষাপ্রতিষ্ঠান ক্ষতিগ্রস্ত হয়েছে। সহস্রাধিক গাছপালা এবং বৈদ্যুতিক খুঁটি ভেঙে গেছে। কামারখন্দ, কাজীপুর ও সদর উপজেলায় পল্লী বিদ্যুৎ সমিতির ৫৪টি বৈদ্যুতিক খুঁটি ভেঙে গেছে। বিভিন্ন স্থানে বিদ্যুতের তার ছিঁড়ে বিদ্যুৎ সরবরাহ বন্ধ রয়েছে। সিরাজগঞ্জ পল্লী বিদ্যুৎ সমিতির মহাব্যবস্থাপক তুষারকান্তি দেবনাথ জানান, খুঁটি স্থাপন ও তার মেরামত না করা পর্যন্ত সমিতির আওতাভুক্ত ১১টি উপকেন্দ্রের মধ্যে ছয়টি উপকেন্দ্র চালু করা সম্ভব হচ্ছে না। গাইবান্ধা: গাইবান্ধা সদর, সুন্দরগঞ্জ, সাদুল্যাপুর ও পলাশবাড়ী উপজেলায় শনিবার সন্ধ্যায় ঝড়ে সহস্রাধিক কাঁচা ঘরবাড়ি বিধ্বস্ত ও অসংখ্য গাছপালা উপড়ে গেছে। ঝড়ের সময় শিলাবৃষ্টিতে ধানের ব্যাপক ক্ষতি হয়েছে। ঝড়ের সময় সাদুল্যাপুর উপজেলার ধাপেরহাট ইউনিয়নের পীরেরহাট এলাকায় বৈশাখী মেলার মাঠে বজ্রপাতে হেলাল মিয়া (২৫) নামে এক ব্যক্তি মারা যান। তিনি রংপুরের পীরগঞ্জ উপজেলার ধনগোলা গ্রামের আবদুস সালামের ছেলে। দুপচাঁচিয়া (বগুড়া): শনিবার রাত সোয়া সাতটা থেকে আটটা পর্যন্ত ঝড়ের পর থেকে উপজেলার জিয়ানগর, গুনাহার ও গোবিন্দপুর ইউনিয়নের বিদ্যুৎ সরবরাহ বন্ধ হয়ে গেছে। ওই সব এলাকার শতাধিক ঘরের চাল উড়ে গেছে। চৌমহনী এলাকার মুরগির খামারের টিনের ছাপড়া ভেঙে পাঁচ শতাধিক মুরগি মারা গেছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-28/news/348364~~
~~বজ্রপাত বজ্র আহত নিহত মৃত্যু হত ~~
~~সংক্ষেপে সারা দেশ~~
~~| তারিখ: ২৮-০৪-২০১৩~~
~~ফলক উন্মোচন যোগাযোগমন্ত্রী ওবায়দুল কাদের বলেছেন, অত্যাধুনিক প্রযুক্তির মাধ্যমে বঙ্গবন্ধু সেতুর ফাটল মেরামতের কাজ সম্পন্ন করা হয়েছে। সেতুর স্থায়িত্বের মেয়াদ ১০০ বছর। ইতিমধ্যে ১৪ বছর পার হয়েছে। বাকি সময়ের মধ্যে আর ফাটল দেখা দেওয়ার কোনো সম্ভাবনা নেই। গতকাল শনিবার দুপুরে বঙ্গবন্ধু সেতুর মেরামতকাজ সম্পন্ন উপলক্ষে সেতুর পূর্ব প্রান্তে ফলক উন্মোচনের সময় এ কথা বলেন মন্ত্রী। টাঙ্গাইল । ইউপি নির্বাচন চুয়াডাঙ্গার পাঁচটি ইউনিয়ন পরিষদের (ইউপি) নির্বাচনে গতকাল শনিবার ভোট গ্রহণ সম্পন্ন হয়েছে। বেসরকারি ফলাফলে আলমডাঙ্গা উপজেলার পুনর্গঠিত নাগদাহ ইউপিতে দারুস সালাম ও নবগঠিত আইলহাস ইউপিতে মিনাজ উদ্দিন বিশ্বাস এবং জীবননগর উপজেলার পুনর্গঠিত বাঁকা ইউপিতে বাবলুর রহমান, নবগঠিত রায়পুর ইউপিতে তাহাজ্জত হোসেন ও হাসাদহ ইউপিতে সিরাজুল হক চেয়ারম্যান নির্বাচিত হয়েছেন। চুয়াডাঙ্গা প্রতিনিধি। বজ্রপাতে যুবকের মৃত্যু গাজীপুরের কালীগঞ্জ উপজেলার পাথরি বিল এলাকায় গতকাল শনিবার বিকেলে বজ্রপাতে এক যুবকের মৃত্যু হয়েছে। তাঁর নাম মো. লোকমান হোসেন (২৮)। বাড়ি উপজেলার দক্ষিণ ভাদার্ত্তী গ্রামে। বিল এলাকা থেকে ধান কেটে বাড়ি ফেরার সময় বজ্রপাতে লোকমানের শরীর ঝলসে যায়। পরে স্থানীয় লোকজন উদ্ধার করে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাঁকে মৃত ঘোষণা করেন। গাজীপুর প্রতিনিধি। ওষুধ হস্তান্তর রানা প্লাজা ধসে আহত ব্যক্তিদের চিকিৎসার জন্য ফরিদপুর মেডিকেল কলেজ হাসপাতালের শিক্ষানবিশ চিকিৎসক পরিষদ এক লাখ ২০ হাজার টাকার ওষুধ সহায়তা দিয়েছে। গত শুক্রবার রাত দেড়টার দিকে সাভারে গিয়ে উদ্ধারকাজে নিয়োজিত সেনাবাহিনীর কন্ট্রোল রুমে এসব ওষুধ হস্তান্তর করা হয়। পরিষদের সাধারণ সম্পাদক মো. মাহবুবুল হক জানান, ওষুধের মধ্যে অ্যান্টিবায়োটিক, অক্সিজেন ও ব্যথানাশক ইনজেকশন রয়েছে। ফরিদপুর । দোয়া মাহফিল সাভারে ভবনধসে নিহত ব্যক্তিদের রুহের মাগফিরাত কামনা ও আহত লোকজনের দ্রুত সুস্থতার লক্ষ্যে দোয়া মাহফিল করেছে হুসেইন মুহম্মদ এরশাদের নেতৃত্বাধীন জাতীয় পার্টি। গতকাল শনিবার বিকেলে দলের চেয়ারম্যানের বনানীর কার্যালয়ে এ দোয়া মাহফিল ও বিশেষ মোনাজাত করা হয়। এতে জাতীয় পার্টির সভাপতিমণ্ডলীর সদস্য কাজী জাফর আহমদ, মহাসচিব এ বি এম রুহুল আমিন হাওলাদারসহ দলের কেন্দ্রীয় নেতারা উপস্থিত ছিলেন। বিজ্ঞপ্তি। শিক্ষাপ্রতিষ্ঠানে ধর্মঘট সাভারে ভবনধসের ঘটনায় জড়িত ব্যক্তিদের সর্বোচ্চ শাস্তিসহ পাঁচ দফা দাবিতে ৩০ এপ্রিল দেশের সব শিক্ষাপ্রতিষ্ঠানে সর্বাত্মক ছাত্র ধর্মঘটের ডাক দিয়েছে প্রগতিশীল ছাত্র জোট। গতকাল শনিবার ঢাকা বিশ্ববিদ্যালয়ের মধুর ক্যানটিনে আয়োজিত সংবাদ সম্মেলন থেকে এ কর্মসূচি ঘোষণা করা হয়। বিশ্ববিদ্যালয় প্রতিবেদক।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-27/news/348131~~
~~বজ্রপাত বজ্র ক্ষতি ~~
~~বজ্রপাতে আর্চারির বিচারক অজ্ঞান~~
~~ক্রীড়া প্রতিবেদক | তারিখ: ২৭-০৪-২০১৩~~
~~বাংলাদেশ গেমস চলাকালে বজ্রপাতে আর্চারি প্রতিযোগিতার বিচারক নুরুল ইসলাম জ্ঞান হারিয়েছেন। তাঁকে অ্যাম্বুলেন্সে করে দ্রুত হাসপাতালে নেওয়া হয়েছে। আজ শনিবার দুপুরে মওলানা ভাসানী হকি স্টেডিয়ামে এ ঘটনা ঘটে। প্রত্যক্ষদর্শী ও সংশ্লিষ্ট কর্মকর্তারা জানান, আর্চারিতে আজ সোনার পদক নিষ্পত্তির লড়াই চলছিল। বেলা দেড়টার দিকে বজ্রপাত হলে বিচারক নুরুল ইসলাম তাতে আক্রান্ত হয়ে জ্ঞান হারান। ঝোড়ো হাওয়ায় আর্চারি খেলার সরঞ্জামও ক্ষতিগ্রস্ত হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-24/news/347322~~
~~বজ্রপাত বজ্র বৃষ্টি মারা মৃত্যু ~~
~~শিবগঞ্জে বজ্রপাতে মা-ছেলের মৃত্যু~~
~~নিজস্ব প্রতিবেদক, চাঁপাইনবাবগঞ্জ | তারিখ: ২৪-০৪-২০১৩~~
~~চাঁপাইনবাবগঞ্জের শিবগঞ্জ উপজেলার কয়লাদিয়াড় এলাকায় গতকাল মঙ্গলবার বজ্রপাতে এক মা ও তাঁর ছেলের মৃত্যু হয়েছে। তাঁরা হলেন কয়লাদিয়াড় গ্রামের রুহুল আমীনের স্ত্রী শওকত আরা (৩৫) ও ছেলে মিলন (১২)। শিবগঞ্জ থানার উপপরিদর্শক (এসআই) আবদুর রাজ্জাক বলেন, গতকাল সকালে বাড়ির বারান্দায় মিলন ও শওকত আরা বসে ছিলেন। এ সময় বৃষ্টির মধ্যে বজ্রপাত হলে ঘটনাস্থলের মারা যান তাঁরা।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-24/news/347272~~
~~বজ্রপাত বজ্র আহত ক্ষতি নিহত মারা মৃত্যু হত ~~
~~একনজরে~~
~~| তারিখ: ২৪-০৪-২০১৩~~
~~দুই পক্ষের সংঘর্ষ ফরিদপুর সদর উপজেলার কৈজুরি ইউনিয়নের ঘোড়াদহ গ্রামে গতকাল মঙ্গলবার দুই পক্ষের মধ্যে সংঘর্ষ শুরু হওয়ার পরপরই পুলিশ ঘটনাস্থলে পৌঁছে তিনটি ফাঁকা গুলি ছুড়ে পরিস্থিতি নিয়ন্ত্রণে আনে। ওই গ্রামের একটি জমি নিয়ে মোতালেব সরদার ও আনা ব্যাপারীর মধ্যে বিরোধ চলছিল। গতকাল সকালে শতাধিক লোক নিয়ে আনা ব্যাপারী জমিটি দখল করতে যান। খবর পেয়ে মোতালেব সরদারের লোকজনও দেশীয় অস্ত্র নিয়ে সেখানে সমবেত হয়। একপর্যায়ে দুই পক্ষের মধ্যে ইটপাটকেল নিক্ষেপ শুরু হয়। এ সময় পুলিশ ঘটনাস্থলে পৌঁছে গুলি ছুড়ে পরিস্থিতি নিয়ন্ত্রণে আনে।  ফরিদপুর । দুই তরুণের দণ্ড গোপালগঞ্জের কাশিয়ানী উপজেলায় স্কুলছাত্রীকে উত্ত্যক্ত ও লাঞ্ছিত করার দায়ে হাকিম শরীফ ও মারুফ ঠাকুর নামের দুই তরুণকে তিন মাস করে বিনাশ্রম কারাদণ্ড দিয়েছেন ভ্রাম্যমাণ আদালত। গতকাল মঙ্গলবার ভ্রাম্যমাণ আদালতের বিচারক উপজেলা নির্বাহী কর্মকর্তা আবদুল লতিফ এই রায় দেন। কাশিয়ানী থানার ভারপ্রাপ্ত কর্মকর্তা (ওসি) মনিরুল ইসলাম বলেন, রামদিয়া শ্রীকৃষ্ণ শশী কমল বিদ্যাপীঠের ষষ্ঠ শ্রেণীর এক ছাত্রীকে ওই দুই তরুণ বেশ কিছুদিন ধরে উত্ত্যক্ত করে আসছিলেন। গতকাল সকালে ওই ছাত্রী স্কুলে যাচ্ছিল। এ সময় ওই দুই তরুণ তাকে শারীরিকভাবে লাঞ্ছিত করেন। অভিযোগ পেয়ে তাঁদের গ্রেপ্তারের পর ভ্রাম্যমাণ আদালতে সোপর্দ করা হয়।  গোপালগঞ্জ প্রতিনিধি বজ্রপাতে ছাত্রের মৃত্যু নওগাঁর পোরশা উপজেলায় বজ্রপাতে শাহাবুদ্দিন (১৪) নামের এক মাদ্রাসাছাত্রের মৃত্যু হয়েছে। ঠাকুরগাঁওয়ের রানিশংকৈলের কালীগাঁও গ্রামের রহমত আলীর ছেলে শাহাবুদ্দিন পোরশার দুয়ারপাল গ্রামের বেলাল মোল্লার বাড়িতে থেকে পড়াশোনা করত। গতকাল মঙ্গলবার সকালের খাবার খেতে মাদ্রাসা থেকে ওই বাড়িতে যাওয়ার উদ্দেশে বের হয় শাহাবুদ্দিন। পথে সে বজ্রপাতে মারা যায়।  নওগাঁ সংবাদদাতা ২০ শিক্ষার্থীকে বৃত্তি জয়পুরহাটের ক্ষেতলাল উপজেলায় ২০ জন শিক্ষার্থীকে বৃত্তি দেওয়া হয়েছে। গতকাল উপজেলা পরিষদ মিলনায়তনে ওই বৃত্তি দেওয়া হয়। এক বছরের জন্য প্রথম থেকে পঞ্চম শ্রেণীর ১১ জন শিক্ষার্থীকে দুই হাজার ৪০০ টাকা করে, ষষ্ঠ থেকে ১০ম শ্রেণীর ছয়জনকে ছয় হাজার টাকা করে, একাদশ-দ্বাদশ শ্রেণীর দুজনকে নয় হাজার ৬০০ টাকা করে এবং গ্র্যাজুয়েট পর্যায়ে একজনকে ১৮ হাজার টাকা বৃত্তি দেওয়া হয়।  ক্ষেতলাল (জয়পুরহাট) প্রতিনিধি শোভাযাত্রা ১৯৭১ সালের ২৩ এপ্রিল ঠাকুরগাঁও সদর উপজেলার জাঠিভাঙ্গা এলাকার গণহত্যায় নিহত ১০ গ্রামের তিন শতাধিক শহীদজায়া ও তাঁদের সন্তানেরা গতকাল শোক শোভাযাত্রা করেছেন। শোভাযাত্রা শেষে সদর উপজেলার জগন্নাথপুর সরকারি প্রাথমিক বিদ্যালয় মাঠে সমাবেশ হয়।  ঠাকুরগাঁও প্রতিনিধি দুই পক্ষের সংঘর্ষ ফরিদপুর সদর উপজেলার কৈজুরি ইউনিয়নের ঘোড়াদহ গ্রামে গতকাল মঙ্গলবার দুই পক্ষের মধ্যে সংঘর্ষ শুরু হওয়ার পরপরই পুলিশ ঘটনাস্থলে পৌঁছে তিনটি ফাঁকা গুলি ছুড়ে পরিস্থিতি নিয়ন্ত্রণে আনে। ওই গ্রামের একটি জমি নিয়ে মোতালেব সরদার ও আনা ব্যাপারীর মধ্যে বিরোধ চলছিল। গতকাল সকালে শতাধিক লোক নিয়ে আনা ব্যাপারী জমিটি দখল করতে যান। খবর পেয়ে মোতালেব সরদারের লোকজনও দেশীয় অস্ত্র নিয়ে সেখানে সমবেত হয়। একপর্যায়ে দুই পক্ষের মধ্যে ইটপাটকেল নিক্ষেপ শুরু হয়। এ সময় পুলিশ ঘটনাস্থলে পৌঁছে গুলি ছুড়ে পরিস্থিতি নিয়ন্ত্রণে আনে।  ফরিদপুর । দুই তরুণের দণ্ড গোপালগঞ্জের কাশিয়ানী উপজেলায় স্কুলছাত্রীকে উত্ত্যক্ত ও লাঞ্ছিত করার দায়ে হাকিম শরীফ ও মারুফ ঠাকুর নামের দুই তরুণকে তিন মাস করে বিনাশ্রম কারাদণ্ড দিয়েছেন ভ্রাম্যমাণ আদালত। গতকাল মঙ্গলবার ভ্রাম্যমাণ আদালতের বিচারক উপজেলা নির্বাহী কর্মকর্তা আবদুল লতিফ এই রায় দেন। কাশিয়ানী থানার ভারপ্রাপ্ত কর্মকর্তা (ওসি) মনিরুল ইসলাম বলেন, রামদিয়া শ্রীকৃষ্ণ শশী কমল বিদ্যাপীঠের ষষ্ঠ শ্রেণীর এক ছাত্রীকে ওই দুই তরুণ বেশ কিছুদিন ধরে উত্ত্যক্ত করে আসছিলেন। গতকাল সকালে ওই ছাত্রী স্কুলে যাচ্ছিল। এ সময় ওই দুই তরুণ তাকে শারীরিকভাবে লাঞ্ছিত করেন। অভিযোগ পেয়ে তাঁদের গ্রেপ্তারের পর ভ্রাম্যমাণ আদালতে সোপর্দ করা হয়।  গোপালগঞ্জ প্রতিনিধি আগুন চট্টগ্রাম নগরের কাটগড় এলাকায় আগুনে একটি প্লাস্টিক কারখানার আংশিক পুড়ে গেছে। গতকাল মঙ্গলবার দুপুরে এলিয়ন অ্যান্ড সুমাইয়া প্লাস্টিক নামের কারখানায় এই আগুন লাগে। ফায়ার সার্ভিস সূত্রে জানা গেছে, গতকাল বেলা পৌনে দুইটার দিকে বৈদ্যুতিক গোলযোগ থেকে আগুনের সূত্রপাত হয়। আগুন নেভাতে ফায়ার সার্ভিসের পাঁচটি গাড়ি কাজ করে। বেলা তিনটার দিকে আগুন নিয়ন্ত্রণে আসে। আগুনে কারখানার কাঁচামাল, তৈরি পণ্য ও আসবাব পুড়ে গেছে। এতে চার লাখ টাকার ক্ষতি হয়েছে বলে ফায়ার সার্ভিস জানিয়েছে।  নিজস্ব প্রতিবেদক, চট্টগ্রাম যুবকের মৃত্যু চট্টগ্রাম নগরের পাঁচলাইশ থানাধীন মিমি সুপার মার্কেট-সংলগ্ন হিলভিউ আবাসিক এলাকায় বিদ্যুৎস্পৃষ্ট হয়ে এক শ্রমিকের মৃত্যু হয়েছে। গত সোমবার রাতে গভীর নলকূপ স্থাপনের কাজ করার সময় বিদ্যুতের তারে জড়িয়ে তাঁর মৃত্যু হয়। নিহত শ্রমিকের নাম মজিদুর রহমান (২২)। তিনি কক্সবাজারের চকরিয়া থানা এলাকার সামসুল আলমের ছেলে। পুলিশ সূত্রে জানা গেছে, মাহবুবুল আলমের বাড়িতে একটি নলকূপ স্থাপনের কাজ করছিলেন মজিদ ও আরও কয়েকজন শ্রমিক। এ সময় মজিদ বিদ্যুতের ঝুলন্ত তারে জড়িয়ে যান। পরে চট্টগ্রাম মেডিকেল কলেজ হাসপাতালে নিলে কর্তব্যরত চিকিৎসক তাঁকে মৃত ঘোষণা করেন।  নিজস্ব প্রতিবেদক, চট্টগ্রাম প্রাণী অবমুক্ত গাজীপুরে বঙ্গবন্ধু শেখ মুজিব সাফারি পার্কের সংরক্ষিত এলাকায় গতকাল মঙ্গলবার বিকেলে সাতটি সিংহ ও ছয়টি বাঘ অবমুক্ত করা হয়েছে। এর এক সপ্তাহ আগে সেখানে ১১টি কুমির ও চারটি হাতি অবমুক্ত করা হয়। বিষয়টি নিশ্চিত করে পার্কের প্রকল্প পরিচালক তপন কুমার দে প্রথম আলোকে বলেন, সিংহ ও বাঘগুলো দক্ষিণ আফ্রিকা এবং কুমির ও হাতিগুলো ভারত থেকে আনা হয়েছে। তিনি আরও বলেন, পার্কটির যাবতীয় কাজ শেষ পর্যায়ে। আগামী এক-দুই মাসের মধ্যে প্রধানমন্ত্রী শেখ হাসিনা পার্কটি উদ্বোধন করতে পারেন।  গাজীপুর প্রতিনিধি গাড়ি আটক নারায়ণগঞ্জ সদর উপজেলার ফতুল্লা থেকে গতকাল মঙ্গলবার তিনটি গুলিভর্তি একটি নাইন এমএম পিস্তল, দুটি শাবল, একটি ল্যাপটপ, দুটি ছুরি একটি প্রাইভেটকার আটক করেছে পুলিশ। আটক করার সময় গাড়ির ধাক্কায় এক উপপরিদর্শকসহ (এসআই) দুই পুলিশ সদস্য আহত হন। পুলিশ ওই গাড়িতে থাকা আসমা বেগম নামের এক নারীকে আটক করেছে। পুলিশ সুপার (এসপি) সৈয়দ নুরুল ইসলাম দাবি করেন, একটি চক্র বিলাসবহুল এলিয়ন ব্র্যান্ডের গাড়িটি দিয়ে দেশের বিভিন্ন স্থানে ছিনতাই ও ডাকাতির ঘটনা ঘটাত। আর এ কাজে তারা আসমা বেগমকে ব্যবহার করত। কোনো স্থানে ধরা পড়ে গেলে তারা আসমার দোহাই দিয়ে রক্ষা পেত।  নারায়ণগঞ্জ প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-23/news/346993~~
~~বজ্রপাত বজ্র আহত ক্ষতি ঝড় বৃষ্টি হত ~~
~~ঝড় ও শিলাবৃষ্টিতে ধানের ব্যাপক ক্ষতি~~
~~বিশাল বাংলা ডেস্ক | তারিখ: ২৩-০৪-২০১৩~~
~~কিশোরগঞ্জের অষ্টগ্রাম উপজেলায় গতকাল সোমবার শিলাবৃষ্টিতে ধানের ব্যাপক ক্ষতি হয়েছে। এ ছাড়া শেরপুর ও জামালপুরে গত রোববার ঝড় ও শিলাবৃষ্টিতে সাড়ে ছয় হাজার হেক্টর জমির ধান ও সবজির ব্যাপক ক্ষতিসহ ১০ জন আহত হয়েছে। আমাদের নিজস্ব প্রতিবেদক ও প্রতিনিধিদের পাঠানো খবর: ভৈরব (কিশোরগঞ্জ): অষ্টগ্রামের আদমপুর ও কলমা ইউনিয়নে গতকাল দুপুরে শিলাবৃষ্টিতে একাধিক হাওরের পাকা ধানের ব্যাপক ক্ষতি হয়েছে। কৃষকেরা জানান, বৈশাখের শুরু থেকে অষ্টগ্রাম হাওরের বিআর-২৮ ধান কাটা শুরু হয়েছে। এক সপ্তাহ পর থেকে পুরোদমে ধান কাটার প্রস্তুতি নেওয়া হচ্ছিল। এ অবস্থায় এই শিলাবৃষ্টি পাকা ধান মাটিতে মিশিয়ে দিয়েছে। সরিষাবাড়ী (জামালপুর): রোববার সন্ধ্যায় বৈশাখী ঝোড়ো হওয়া ও শিলাবৃষ্টিতে ছয় শতাধিক হেক্টর জমির ইরি-বোরো ধানের ব্যাপক ক্ষতি হয়েছে। উপজেলা কৃষি কর্মকর্তা মোহাম্মদ নুরুজ্জামান জানান, উপজেলার ২০টি গ্রামের ছয় শতাধিক হেক্টর জমির ইরি-বোরো ধান নষ্ট হয়েছে। শেরপুর: রাতে জেলার সদর, শ্রীবরদী, ঝিনাইগাতী ও নালিতাবাড়ী —এই চার উপজেলায় ঝড়ের সঙ্গে বজ্রসহ শিলাবৃষ্টি হওয়ায় প্রায় ছয় হাজার হেক্টর জমির বোরো ধান ও সবজি, শতাধিক ঘরবাড়িসহ বিপুলসংখ্যক গাছপালার ক্ষতি হয়েছে। ঝড়ে টিনের চাল ও গাছের ডালের আঘাতে এবং বজ্রপাতে অন্তত ১০ জন আহত হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-22/news/346695~~
~~বজ্রপাত বজ্র মৃত্যু ~~
~~নবাবগঞ্জে বজ্রপাতে আদিবাসী এক নারীর মৃত্যু~~
~~বিরামপুর (দিনাজপুর) প্রতিনিধি | তারিখ: ২২-০৪-২০১৩~~
~~দিনাজপুরের নবাবগঞ্জে গতকাল রোববার দুপুরে বজ্রপাতে মানতি হাসদা (৪৫) নামে আদিবাসী এক নারীর মৃত্যু হয়েছে। তিনি উপজেলার কুশদহ ইউনিয়নের খালিদপুর গ্রামের চুরচুর মার্ডির স্ত্রী। এলাকাবাসী জানিয়েছেন, দুপুরে নিজের বাড়িতে কাজ করার সময় হঠাৎ বজ্রপাতে মৃত্যু হয় মানতি হাসদার। নবাবগঞ্জ থানার ভারপ্রাপ্ত কর্মকর্তা (ওসি) মো. মমিনুল ইসলাম বজ্রপাতে ওই নারীর মৃত্যুর ঘটনা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-21/news/346479~~
~~বজ্রপাত বজ্র আহত ক্ষতি ক্ষয়ক্ষতি ঝড় নিহত বৃষ্টি মারা হত ~~
~~কালবৈশাখীর ছোবলে আটজনের মৃত্যু~~
~~বিশাল বাংলা ডেস্ক | তারিখ: ২১-০৪-২০১৩~~
~~ঝিনাইদহ, রাজবাড়ী, মাগুরা ও চুয়াডাঙ্গায় গত শুক্রবার রাতে কালবৈশাখীতে আটজন মারা গেছেন। ঝড়ে চার জেলার কয়েক শ কাঁচা ঘরবাড়ি লন্ডভন্ড হয়ে গেছে। ফসলেরও ব্যাপক ক্ষতি হয়েছে। আমাদের নিজস্ব প্রতিবেদক ও প্রতিনিধিদের পাঠানো খবর: ঝিনাইদহ: ঝিনাইদহ সদর ও শৈলকুপার ২৮টি গ্রামে কয়েক শ বাড়িঘর লন্ডভন্ড, গাছপালা ও ফসলের ক্ষতি হয়েছে। বজ্রপাতের সময় ঘরের ভেতর থাকা তুহিন (১৫) ও সুহিন (১০) নামে দুই ভাই নিহত এবং তাদের বড় বোন কাজল রেখা আহত হয়েছে। তারা শৈলকুপা উপজেলার বারইহুদা গ্রামের আবুল কাশেমের ছেলেমেয়ে। ঝড়ে শৈলকুপার বদনপুর গ্রামের মাঠে দেশি প্রজাতির কয়েক শ পাখি মারা গেছে বলে এলাকাবাসী জানিয়েছেন। জেলা কৃষি সম্প্রসারণ অধিদপ্তরের উপপরিচালক জয়নুল আবেদীন জানান, ঝড়ে ঝিনাইদহ সদরের ১৮টি ও শৈলকুপার ১০টি গ্রামের ফসলের ব্যাপক ক্ষতি হয়েছে। এসব এলাকায় ১৭০ হেক্টরের কলা, ১৫ হেক্টরের পেঁপে, ১০ হেক্টরের আম ও ৬ হেক্টরের সবজির জমি নষ্ট হয়ে গেছে। রাজবাড়ী: পাংশা উপজেলার মাছপাড়া ইউনিয়নের বারুলিয়া গ্রামের আজগর আলী (৭১) ও কালীনগর গ্রামের ইসমাইল সরদার (৫৪) বজ্রপাতে মারা গেছেন। ঘরের চাল উড়ে যাওয়ার পর স্ট্রোক করে পাংশার সরিষা গ্রামের জাহানারা বেগম (৫৪) মারা যান। এ ছাড়া জেলার বিভিন্ন অঞ্চলে প্রায় চার হাজার ঘরবাড়ির ক্ষতি হয়েছে। মাগুরা: শ্রীপুরে ঝড়ের সময় ঘরচাপা পড়ে মারা গেছেন দুজন। তাঁরা হলেন গয়েশপুর ইউনিয়নের চাকদা গ্রামের বাহাদুর বিশ্বাস (৬৫) ও আমলসার ইউনিয়নের মাদিয়াপাড়া গ্রামের ছায়েতুন্নেছা (৭৫)। আহত হয়েছেন ১৫ জন। শ্রীপুরে দুজন নিহত হওয়ার সত্যতা নিশ্চিত করে উপজেলা নির্বাহী কর্মকর্তা (ইউএনও) অপূর্ব কুমার মণ্ডল বলেন, প্রতিটি ইউনিয়নেই কমবেশি ক্ষয়ক্ষতি হয়েছে। বেশি ক্ষতি হয়েছে সদর, গয়েশপুর ও আমলসার ইউনিয়নে। উপজেলায় ঝড়ে কমপক্ষে দুই হাজারের বেশি ঘর ক্ষতিগ্রস্ত হয়েছে। জেলা কৃষি সম্প্রসারণ অধিদপ্তরের উপপরিচালক মোখলেসুর রহমান বলেন, প্রাথমিক হিসাবে জেলায় ১০-১২ হাজার হেক্টরের বেশি বোরো ধান আক্রান্ত হয়েছে। পাঁচ-সাত শতাধিক একর জমির কলা ও পেঁপে নষ্ট হয়ে গেছে। ক্ষয়ক্ষতি নিরুপণে দুদিন লাগবে। চুয়াডাঙ্গা: ঝড় ও শিলাবৃষ্টিতে গম, ভুট্টা, আম ও কাঁচা ঘরবাড়ির ব্যাপক ক্ষয়ক্ষতি হয়েছে। জীবননগর উপজেলার কাটাপোল গ্রামে মসজিদে এশার নামাজ পড়ার সময় গায়ের ওপর টিনের চাল পড়ে নূর ইসলাম (৫৫) নামে এক ব্যক্তি মারা গেছেন। আহত হয়েছেন আরও ১২ মুসল্লি। আলমডাঙ্গা উপজেলার সাহেবপুরে বজ্রপাতে মহিমা খাতুন (৪৫) নামে এক গৃহবধূ গুরুতর আহত এবং ওই বাড়ির একটি গরু মরে গেছে। ঝড়ের কারণে শুক্রবার রাত আটটা থেকে শনিবার সকাল নয়টা পর্যন্ত একটানা ১৩ ঘণ্টা বিদ্যুৎহীন ছিল চুয়াডাঙ্গা। জেলা কৃষি সম্প্রসারণ অধিদপ্তরের উপপরিচালক হরিবুলা সরকার জানান, শুক্রবার রাতের বৃষ্টিতে কিছুটা ক্ষতি হলেও ধান ও পাটের জন্য ভালো হয়েছে। ঝড়ে আম কিছু ঝরে গেলেও যেগুলো আছে, সেগুলোর জন্য ভালো হবে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-18/news/345723~~
~~বজ্রপাত বজ্র নিহত বৃষ্টি মৃত্যু হত ~~
~~বজ্রপাতে মাছ ব্যবসায়ীর মৃত্যু~~
~~নিজস্ব প্রতিবেদক, কিশোরগঞ্জ | তারিখ: ১৮-০৪-২০১৩~~
~~কিশোরগঞ্জ সদর উপজেলার নীলগঞ্জ বড়খাপন গ্রামে গতকাল বুধবার সকালে বজ্রপাতে এক ব্যক্তির মৃত্যু হয়েছে। নিহত ব্যক্তির নাম ইন্নছ আলী (৪৮)। তিনি ওই এলাকার মাছ ব্যবসায়ী। স্থানীয় সূত্র জানায়, সকাল আটটার দিকে ইন্নছ বাড়ি থেকে বের হয়ে স্থানীয় রেজিয়া সামাদ বালিকা বিদ্যালয়ের পেছনে যান। হালকা বৃষ্টির সঙ্গে তখন বজ্রপাত হলে ঘটনাস্থলেই ইন্নছের মৃত্যু হয়। কিশোরগঞ্জ থানার ভারপ্রাপ্ত কর্মকর্তা (ওসি) মো. হাম্মাদ হোসেন ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-18/news/345726~~
~~বজ্রপাত বজ্র আহত ক্ষতি ক্ষয়ক্ষতি ঝড় বিধ্বস্ মারা মৃত্যু হত ~~
~~কালবৈশাখীতে হাজার কাঁচা ঘর বিধ্বস্ত~~
~~নোয়াখালী । | তারিখ: ১৮-০৪-২০১৩~~
~~নোয়াখালীর সুবর্ণচর ও হাতিয়া উপজেলার ওপর দিয়ে গতকাল বুধবার বয়ে যাওয়া কালবৈশাখীতে এক হাজারেরও বেশি কাঁচা ঘর বিধ্বস্ত ও অসংখ্য গাছপালা উপড়ে গেছে। আহত হয়েছে কমপক্ষে ৬০ জন। বজ্রপাতে নোয়াখালীর হাতিয়ার নলেরচরে একটি শিশু মারা গেছে। স্থানীয় সূত্র জানায়, সকাল ১০টার দিকে সুবর্ণচর উপজেলার মোহামঞ্চদপুর, চর ক্লার্ক ও চর আমানউল্লা ইউনিয়নে ঝড় শুরু হয়। প্রায় ২০ মিনিট স্থায়ী এই ঝড়ে পাঁচ শতাধিক কাঁচা ঘর বিধ্বস্ত হওয়ার পাশাপাশি গাছপালা ও উঠতি রবি ফসলের ব্যাপক ক্ষতি হয়েছে। মোহামঞ্চদপুর ইউনিয়ন পরিষদের (ইউপি) চেয়ারম্যান এনামুল হক প্রথম আলোকে বলেন, ঝড়ে শুধু তাঁর ইউনিয়নেই কয়েক শ কাঁচা ঘর, একটি প্রাথমিক বিদ্যালয় ও বেশ কিছু দোকানপাট বিধ্বস্ত হয়েছে। ক্ষতিগ্রস্ত ব্যক্তিদের তালিকা তৈরির কাজ চলছে। একই ইউপির সদস্য মো. বাবুল বলেন, চর নোমান, চর উড়িয়া ও চর মুজামেঞ্চল এলাকায় ঝড়ে নারী-শিশু ও বয়স্ক ব্যক্তিসহ অন্তত ২০ জন আহত হয়েছে। সুবর্ণচর উপজেলা নির্বাহী কর্মকর্তা (ইউএনও) খালিদ মেহেদী হাসান বলেন, মোহামঞ্চদপুর, চর ক্লার্ক ও চর আমানউল্লা ইউনিয়নের ওপর দিয়ে বয়ে যাওয়া কালবৈশাখীতে বেশ কিছু কাঁচা ঘরবাড়ি ক্ষতিগ্রস্ত হয়েছে। ক্ষয়ক্ষতির বিস্তারিত তথ্য বিকেল পর্যন্ত তাঁর হাতে এসে পৌঁছায়নি। দুপুরে ক্ষতিগ্রস্ত এলাকা পরিদর্শন করেন জেলা প্রশাসক (ডিসি) সিরাজুল ইসলাম। তিনি ক্ষতিগ্রস্ত ব্যক্তিদের মধ্যে নগদ টাকা বিতরণ করেন। প্রশাসন সূত্র জানায়, ক্ষতিগ্রস্ত এলাকাগুলোর জন্য জেলা প্রশাসন তিন লাখ টাকা, পাঁচ মেট্রিক টন চাল ও ৫০ বান্ডিল ঢেউটিন বরাদ্দ দিয়েছে। এর মধ্যে গতকাল ৫৫ হাজার টাকা ও চার মেট্রিক টন চাল ইউপি চেয়ারম্যানদের কাছে হস্তান্তর করা হয়েছে। এদিকে হাতিয়ার চানন্দি ইউনিয়নের ক্যারিং চর ও নলের চরের ওপর দিয়ে গতকাল দুপুরে বয়ে যাওয়া কালবৈশাখীতে ব্যাপক ক্ষয়ক্ষতি হয়েছে। গতকাল বিকেলে এলাকাবাসী ও স্থানীয় প্রশাসনিক কমিটির প্রধান ফয়েজ আহমঞ্চদ মুঠোফোনে জানান, ক্যারিং চরের জয়বাজার বেসরকারি প্রাথমিক বিদ্যালয়, জয়বাজার নুরানী মাদ্রাসা, জয়বাজারের ১১টি দোকান, সেনাবাহিনীর একটি ঘর, একটি মন্দির এবং নলের চরের পূর্ব আজিমনগর মাদ্রাসা বিধ্বস্ত হয়। ঝড়ে জয়বাজার নুরানী মাদ্রাসার ৪০ জন ছাত্র ও স্থানীয় দুই ব্যক্তি আহত হন। স্থানীয় লোকজন জানান, ঝড়ে ক্যারিং চরের ভূমিহীনদের প্রায় ৫০০ ঘর বিধ্বস্ত হয়েছে। তারা এখন খোলা আকাশের নিচে বসবাস করছে। এদিকে ঝড়ের সময় বজ্রপাতে নোয়াখালীর হাতিয়ার নলেরচরে হেলেনা বেগম (১২) নামের একটি শিশু মারা গেছে। হেলেনা নলেরচর প্রশাসনিক এলাকার আবুল কাশেমের মেয়ে। ঝড়ের সময় বজ্রপাতে শিশুর মৃত্যু ও মাদ্রাসার শিক্ষার্থী আহত হওয়ার কথা নিশ্চিত করেছেন হাতিয়া উপজেলা নির্বাহী কর্মকর্তা। উপজেলা নির্বাহী কর্মকর্তা (ইউএনও) মাহিদুর রহমান বলেন, ঘূর্ণিঝড়ে ক্ষয়ক্ষতির পরিমাণ খতিয়ে দেখা হচ্ছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-18/news/345725~~
~~বজ্রপাত বজ্র ক্ষতি বৃষ্টি মারা ~~
~~কক্সবাজারে ৫০ হাজার একর জমিতে লবণ উৎপাদন বন্ধ~~
~~নিজস্ব প্রতিবেদক, কক্সবাজার | তারিখ: ১৮-০৪-২০১৩~~
~~কালবৈশাখীর তাণ্ডবের পর গত মঙ্গলবার থেকে কক্সবাজারের প্রায় ৫০ হাজার একর জমিতে লবণ উৎপাদন বন্ধ হয়ে গেছে। কালবৈশাখীর আঘাতে সদর, কুতুবদিয়া, টেকনাফ, উখিয়া, মহেশখালীসহ বিভিন্ন উপজেলায় দেড় হাজার পানের বরজ ও ৭০০ কাঁচা ঘরবাড়ি নষ্ট হয়ে গেছে। এদিকে গত মঙ্গলবার কক্সবাজারে বজ্রপাতে মোট সাতজন মারা গেছে বলে খবর পাওয়া গেছে। সদর উপজেলার খুরুশকুল ইউনিয়নের মামুনপাড়ার চাষি গিয়াস কামাল বলেন, গত মঙ্গলবারের বৃষ্টিপাতে তাঁর ১০ মণ লবণ নষ্ট হয়ে গেছে। বৃষ্টির কারণে মাঠ নষ্ট হওয়ায় লবণ উৎপাদন বন্ধ হয়ে গেছে। একইভাবে টেকনাফের রঙিখালী, হ্নীলা, জাদিমুরা ও সাবরাং এলাকার প্রায় ১০ হাজার একর জমিতেও লবণ উৎপাদন বন্ধ রয়েছে। টেকনাফ উপজেলা পরিষদের চেয়ারম্যান শফিক মিয়া বলেন, লবণের বাম্পার উৎপাদন মৌসুমে হঠাৎ কালবৈশাখী ও বৃষ্টিপাত চাষিদের মারাত্মক ক্ষতি করেছে। কক্সবাজার লবণ চাষি সংগ্রাম পরিষদের সভাপতি আনোয়ার পাশা চৌধুরী বলেন, বৃষ্টিপাতের কারণে জেলার ৫০ হাজার একর জমিতে গত মঙ্গলবার থেকে উৎপাদন বন্ধ রয়েছে। মাঠ ঠিক করে আবার লবণ উৎপাদন উপযোগী করতে কমপক্ষে সাত দিন সময় লাগবে। তত দিন ৫৫ হাজার প্রান্তিক চাষিকে বেকার থাকতে হবে। কালবৈশাখীতে টেকনাফ, উখিয়া, রামু, সদর, চকরিয়াসহ বিভিন্ন উপজেলায় প্রায় দেড় হাজার পানের বরজ নষ্ট হয়ে গেছে। মহেশখালী উপজেলা পরিষদের চেয়ারম্যান আবু বক্কর ছিদ্দিক বলেন, কালবৈশাখীতে এ উপজেলার নয়টি ইউনিয়নে অন্তত ৪০০ পানের বরজ নষ্ট হয়ে গেছে। এ ছাড়া উখিয়ায় ৩০০, টেকনাফে ২০০, রামুতে ১০০, চকরিয়ায় ২০০ ও সদরে ২৭০টি পানের বরজ ক্ষতিগ্রস্ত হয়েছে। এ ছাড়া জেলার প্রায় ৭০০ কাঁচা ঘরবাড়ি ক্ষতিগ্রস্ত হয়েছে। জেলা প্রশাসক মো. রুহুল আমিন বলেন, কালবৈশাখীতে ক্ষতিগ্রস্ত ব্যক্তিদের তালিকা তৈরি করা হচ্ছে। মঙ্গলবার বজ্রপাতে কক্সবাজার শহরের বিজিবি ক্যাম্প এলাকার শাহেনা আকতার (২৪), সদর উপজেলার লিটন (৩০), চকরিয়া খুঁটাখালীর জামাল হোসেন (৪০), মহেশখালীর সিপাহিপাড়ার এরশাদুল করিম (২০) ও কুতুবদিয়ার দক্ষিণ ধুরুং গ্রামের শামসুন নাহার (৫০), মহেশখালীর মাতারবাড়ী গ্রামের নাসির আহমদ (২৫), সদর উপজেলার বড়ছড়া গ্রামের আক্তার কামালের স্ত্রী রোজিনা আক্তার (৩৫) মারা গেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-17/news/345402~~
~~বজ্রপাত বজ্র মারা মৃত্যু ~~
~~বজ্রপাতে সাতক্ষীরা ও কক্সবাজারে পাঁচজনের মৃত্যু~~
~~নিজস্ব প্রতিবেদক, সাতক্ষীরা ও কক্সবাজার | তারিখ: ১৭-০৪-২০১৩~~
~~সাতক্ষীরা ও কক্সবাজারে গতকাল মঙ্গলবার বজ্রপাতে পাঁচজনের মৃত্যু হয়েছে। আশাশুনি উপজেলার কাপসন্ডা গ্রামের আমানত গাজীর ছেলে নাছিরউদ্দিন গাজী (২৮), একই উপজেলার কাকবশিয়া গ্রামের নাজান আলী মোড়লের ছেলে মনসুর মোড়ল (৫০) ও কলারোয়া উপজেলার পাঁচনল গ্রামের আজিবর রহমানের মেয়ে সোহানা খাতুন (১৪) গতকাল রাত আটটার দিকে বজ্রপাতে মারা যান। আশাশুনি থানার ভারপ্রাপ্ত কর্মকর্তা মামুন-অর-রশিদ ও কলারোয়া থানার ভারপ্রাপ্ত কর্মকর্তা আক্কাস আলী বিষয়টি নিশ্চিত করেছেন। পুলিশ ও প্রত্যক্ষদর্শীরা জানান, কক্সবাজারের কুতুবদিয়া উপজেলার দক্ষিণ ধুরুং ইউনিয়নের নুরার পাড়ার বৃদ্ধা শামসুন নাহার (৬০) সকাল আটটার দিকে ঘরের বারান্দায় জানালার পাশে বসা অবস্থায় বজ্রপাতে ঘটনাস্থলেই মারা যান। ওই ইউনিয়নের চেয়ারম্যান আলাউদ্দিন আল আযাদ ঘটনার সত্যতা নিশ্চিত করেন। চকরিয়া উপজেলার খুটাখালী গ্রামে বিকেল তিনটার দিকে কৃষক জামাল উদ্দিন (৪৫) বাড়ির উঠানে কাজ করার সময় বজ্রপাতে মারা যান। ইউপি চেয়ারম্যান মাওলানা আবদুর রহমান ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-17/news/345474~~
~~বজ্রপাত বজ্র আহত ক্ষতি ক্ষয়ক্ষতি ঝড় নিহত বিধ্বস্ মারা হত ~~
~~ঝড়ে দুই জেলায় দুজনের মৃত্যু, ৫০০ ঘর বিধ্বস্ত~~
~~বিশাল বাংলা ডেস্ক | তারিখ: ১৭-০৪-২০১৩~~
~~ব্রাহ্মণবাড়িয়ার কসবা ও নবীনগর এবং মৌলভীবাজারের কুলাউড়া উপজেলার ওপর দিয়ে গত সোমবার কালবৈশাখী বয়ে গেছে। ঝড়ে কসবায় দুজন নিহত ও পাঁচজন আহত হয়েছে। এ ছাড়া তিন উপজেলায় পাঁচ শতাধিক বসতঘর বিধ্বস্ত এবং গাছপালা ও ফসলের ব্যাপক ক্ষয়ক্ষতি হয়েছে। আমাদের প্রতিনিধিদের পাঠানো খবর: কসবা (ব্রাহ্মণবাড়িয়া): সোমবার সন্ধ্যায় কালবৈশাখীতে উপজেলার বায়েক ইউনিয়নের নিশ্চিন্তপুর, শ্যামপুর, খাদলা, বেলতলী, পুটিয়া ও কোল্লাপাথর এবং কুটি ইউনিয়নের রামপুর গ্রামের ১৪টি বসতঘর বিধ্বস্ত এবং শতাধিক গাছ ও ফসলের ব্যাপক ক্ষয়ক্ষতি হয়েছে। ঝড় চলাকালে বজ্রপাতে নোয়াপাড়া গ্রামের বিল্লাল হোসেনের মেয়ে সিমা আক্তার (৮) এবং রামপুর গ্রামের জহিরুল ইসলামের ছেলে রানা ইসলাম (১৪) মারা যায়। বজ্রপাতে রামপুর গ্রামের হারেজ মিয়া (২০), সজীব মিয়া (১৫), ইসমাইল মিয়া (২০), ছোট বায়েক গ্রামের সহিদ মিয়া (৩০) এবং গাছ পড়ে বড় বায়েক গ্রামের নাজমুল ইসলাম (১০) আহত হয়। ব্রাহ্মণবাড়িয়ার অতিরিক্ত জেলা প্রশাসক (সার্বিক) আজাদ ছাল্লাল, কসবা উপজেলা পরিষদের চেয়ারম্যান রুহুল আমিন ভূঁইয়া, কসবা উপজেলা নির্বাহী কর্মকর্তা (ইউএনও) জালাল সাইফুর রহমান ও বায়েক ইউনিয়ন পরিষদের চেয়ারম্যান মো. বিল্লাল হোসেন গতকাল মঙ্গলবার ক্ষতিগ্রস্ত এলাকা পরিদর্শন করেছেন। আজাদ ছাল্লাল বলেন, নিহত ব্যক্তিদের প্রতি পরিবারকে ২০ হাজার, আহত ব্যক্তিদের তিন হাজার এবং ঝড়ে ক্ষতিগ্রস্ত ১৪টি পরিবারকে ২০ কেজি করে চাল দেওয়া হবে। নবীনগর (ব্রাহ্মণবাড়িয়া): সোমবার বিকেলে উপজেলার রতনপুর ইউনিয়নের খাগাতুয়া গ্রামের ওপর দিয়ে কালবৈশাখী বয়ে যায়। এতে অর্ধশতাধিক বসতঘর বিধ্বস্ত ও দুই শতাধিক গাছ ক্ষতিগ্রস্ত হয়েছে। গতকাল উপজেলা চেয়ারম্যান জিয়াউল হক সরকার ও ইউএনও নাজিম উদ্দীন খাগাতুয়া গ্রাম পরিদর্শন করেন। রতনপুর ইউনিয়নের ৫ নম্বর ওয়ার্ডের সদস্য ফারুকুল ইসলাম বলেন, ‘মাত্র দু-তিন মিনিট স্থায়ী ঝড়ে গ্রামের ১০০ থেকে ১২০টি ঘর বিধ্বস্ত হয়। আমরা প্রশাসনের কাছে দ্রুত ক্ষতিগ্রস্ত পরিবারগুলোর জন্য জরুরিভাবে সাহায্য চেয়েছি।’ উপজেলা পরিষদের চেয়ারম্যান জিয়াউল হক সরকার বলেন, ‘আমি ২০টি পরিবারকে এক হাজার করে টাকা দিয়েছি। প্রশাসনের পক্ষ থেকে ইতিমধ্যে ক্ষতিগ্রস্ত ১৮ পরিবারকে ১৫ কেজি করে চাল দেওয়া হয়েছে। বাকিদেরও চাল দেওয়া হবে।’ মৌলভীবাজার: সোমবার বিকেল সাড়ে পাঁচটার দিকে কুলাউড়া উপজেলার কর্মধা, কুলাউড়া সদর, জয়চণ্ডী, রাউৎগাঁও ও ব্রাহ্মণবাজার ইউনিয়নের ওপর দিয়ে ঝড় বয়ে যায়। এতে চার শতাধিক বসতঘর বিধ্বস্ত হয়েছে এবং অনেক গাছ ভেঙে পড়েছে। খুঁটি ভেঙে ও তার ছিঁড়ে পড়ায় সোমবার বিকেল থেকে গতকাল বিকেল পর্যন্ত এ উপজেলায় বিদ্যুৎ সরবরাহ বন্ধ ছিল। কর্মধা ইউনিয়নের রাঙ্গিছড়া বাজারের সিটি ফার্মেসি নামে ওষুধ বিক্রির একটি দোকানের মালিক পিটার রুরাম জানান, কালবৈশাখীর তাণ্ডবে তাঁর দোকানের টিনের চাল উড়ে গিয়ে প্রায় ৫০ হাজার টাকার ওষুধ নষ্ট হয়েছে। সরিষাবাড়ীতে শতাধিক গ্রামে বিদ্যুৎ নেই: আমাদের সরিষাবাড়ী (জামালপুর) প্রতিনিধি জানান, সোমবার গভীর রাতের ঝড়ে গাছপালা ও বিদ্যুতের খুঁটি ভেঙে তারের ওপর পড়ে যাওয়ায় শতাধিক গ্রাম বিদ্যুৎহীন হয়ে পড়েছে। বিদ্যুৎ না থাকায় বোরো ধানের জমিতে সেচচালিত পাম্প বন্ধ রয়েছে। পল্লী বিদ্যুৎ সরিষাবাড়ী আঞ্চলিক কার্যালয়ের সহকারী মহাব্যবস্থাপক তৌহিদ উল্লাহ খান জানান, ঝড়ে ২০-২৫টি বৈদ্যুতিক খুঁটি ভেঙে যাওয়ায় ১০ হাজার গ্রাহক অন্ধকারে রয়েছে। উপজেলার আবাসিক বিদ্যুৎ সরবরাহ কেন্দ্রের প্রকৌশলী এস এম আবদুল হাকিম জানান, বিদ্যুৎ সরবরাহ ব্যবস্থা স্বাভাবিক হতে দু-তিন দিন লাগবে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-16/news/345189~~
~~বজ্রপাত বজ্র মারা মৃত্যু ~~
~~খাগড়াছড়িতে পানিতে ডুবে শিশু ও বজ্রপাতে গৃহবধূর মৃত্যু~~
~~খাগড়াছড়ি প্রতিনিধি | তারিখ: ১৬-০৪-২০১৩~~
~~খাগড়াছড়িতে গত রোববার পানিতে ডুবে একটি শিশু ও গতকাল সোমবার বজ্রপাতে এক গৃহবধূর মৃত্যু হয়েছে। স্থানীয় লোকজন জানান, রোববার বেলা তিনটায় জেলা সদরের গঞ্জপাড়া এলাকায় চেঙ্গী নদীতে কয়েক বন্ধুসহ গোসল করার সময় পানিতে ডুবে মারা যায় দ্বিতীয় শ্রেণীর ছাত্র দীপ্ত ত্রিপুরা (৮)। প্রতিবেশীরা জানান, প্রচণ্ড গরমের মধ্যে খেলাধুলা শেষে বন্ধুদের নিয়ে চেঙ্গী নদীতে গোসল করতে নামে দীপ্ত। একপর্যায়ে দীপ্ত পানিতে তলিয়ে যায়। পরে নদী থেকে তার লাশ উদ্ধার করা হয়। দীপ্তর বাড়ি গঞ্জপাড়ায়। সে খাগড়াছড়ি সদরের ওয়াইডব্লিউসিএ স্কুলের দ্বিতীয় শ্রেণীর ছাত্র। এদিকে গতকাল দুপুরে মহালছড়ি উপজেলার চংড়াছড়ি গ্রামে বজ্রপাতে ময়ফুল বেগম (৪০) নামের এক গৃহবধূর মৃত্যু হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-04-16/news/345174~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~বজ্রপাতে দুই শিশুসহ নিহত ৩~~
~~নেত্রকোনা ও কসবা (ব্রাহ্মণবাড়িয়া) প্রতিনিধি | তারিখ: ১৬-০৪-২০১৩~~
~~নেত্রকোনার কলমাকান্দা ও ব্রাহ্মণবাড়িয়ার কসবায় বজ্রপাতে দুই শিশু ও এক কিশোর নিহত হয়েছে। এতে কমপক্ষে তিনজন আহত হয়েছে। কলমাকান্দার সিধলী চরপাড়া গ্রামের আলমগীরের ছেলে সোহেল মিয়া (৭) গত রোববার বিকেলে বজ্রপাতে মারা গেছে। আহত হয়েছেন একই গ্রামের মনফর আলী (৭০) ও নূরজাহান বেগম (২৫)। আহত দুজনকে প্রাথমিক চিকিৎসা দেওয়া হয়েছে। গত রোববার বেলা দুইটার দিকে তাঁরা এলাকার পুকুরিয়া খালে গোসল করতে যান। হালকা বৃষ্টির সঙ্গে সে সময় বজ্রপাত হলে সোহেল ঘটনাস্থলেই মারা যায়। এতে অপর দুজন আহত হন। সিধলী পুলিশ ফাঁড়ির ভারপ্রাপ্ত কর্মকর্তা (ওসি) আরিফুর রহমান বজ্রপাতে শিশু মৃত্যুর বিষয়টি নিশ্চিত করেছেন। এদিকে কসবার কাশিরামপুর গ্রামে গতকাল সোমবার সন্ধ্যায় বজ্রপাতে আকলিমা আক্তার (৮) নামে এক স্কুলছাত্রী নিহত হয়েছে। আকলিমা কামিরামপুর গ্রামের সেলিম মিয়ার মেয়ে। এদিকে উপজেলার রামপুর গ্রামে রানা মিয়া (১৬) নামে এক স্কুলছাত্র বজ্রপাতে নিহত হয়েছে। সে ওই গ্রামের জহিরুলের ছেলে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-03-24/news/339057~~
~~বজ্রপাত বজ্র ক্ষতি ক্ষয়ক্ষতি বৃষ্টি ~~
~~বজ্রপাতের আগুনে পাঁচ বসতঘর পুড়ে ছাই~~
~~মিরসরাই (চট্টগ্রাম) প্রতিনিধি | তারিখ: ২৪-০৩-২০১৩~~
~~চট্টগ্রামের মিরসরাইয়ে বজ্রপাতের আগুনে পাঁচটি বসতঘর পুড়ে গেছে। উপজেলার দুর্গাপুর ইউনিয়নের ঠাকুরদিঘী এলাকায় গত শুক্রবার রাত প্রায় ১১টায় এ ঘটনা ঘটে। স্থানীয়রা জানান, ওই রাতে (প্রায় সাড়ে ১০টা) আকাশ মেঘাচ্ছন্ন হয়ে প্রথমে শিলাবৃষ্টি হয়। পরে তা টর্নেডোতে পরিণত হয়ে বেশ কয়েকটি ইউনিয়নের ওপর দিয়ে বয়ে যায়। টর্নেডোর সময় উপজেলার ঠাকুরদিঘী এলাকার আমির আলী মোল্লার বাড়িতে বজ্রপাত থেকে অগ্নিকাণ্ডের সৃষ্টি হয়। প্রচণ্ড বাতাসের মধ্যে মুহূর্তে আগুন চারদিকে ছড়িয়ে পড়ে। এতে ওই বাড়ির পাঁচটি বসতঘর সম্পূর্ণ পুড়ে যায়। অগ্নিকাণ্ডে ক্ষতিগ্রস্ত ব্যক্তিরা হলেন মো. হানিফ, নূর ইসলাম, মো. কামাল, আবু জাফর ও মোশাররফ। এ সময় অগ্নিকাণ্ডে নগদ টাকা, আসবাবপত্র, স্বর্ণালংকারসহ মূল্যবান জিনিসপত্র পুড়ে যায়। ক্ষতিগ্রস্ত ব্যক্তিরা দাবি করেছেন ক্ষয়ক্ষতির পরিমাণ প্রায় ২৫ লাখ টাকা। বজ্রপাতের আগুনে ক্ষতিগ্রস্ত রিজিয়া বেগম জানান, প্রবল বেগে বাতাসের মধ্যে প্রচণ্ড শব্দে ঘরের টিনের ওপর বজ্রপাত আঘাত হানে। বজ্রপাতের আঘাতে আগুনের লেলিহান শিখা চারদিকে ছড়িয়ে পড়ে। আতঙ্কে তখন তিনি ঘর থেকে বেরিয়ে যান। এ ঘটনার প্রায় ৩০ মিনিট আগে থেকে তাঁর ঘরে বিদ্যুৎ ছিল না। এদিকে, বজ্রপাতে অগ্নিকাণ্ডের খবর পেয়ে গতকাল শনিবার সকালে ঘটনাস্থলে ছুটে যান উপজেলা চেয়ারম্যান মো. গিয়াস উদ্দিন, স্থানীয় ইউপি চেয়ারম্যান সাইফুল ইসলাম, আওয়ামী লীগের নেতা খোরশেদ আলম চৌধুরী ও আবু সুফিয়ান, আলাউদ্দিন মেম্বার, মোহামঞ্চদ জহুরুল হক, মেজবাহ উদ্দিন প্রমুখ। এ সময় উপজেলা চেয়ারম্যান ক্ষতিগ্রস্ত ব্যক্তিদের মধ্যে অনুদান হিসেবে নগদ টাকা দেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-03-19/news/337685~~
~~বজ্রপাত বজ্র আহত ক্ষতি ঝড় নিহত বৃষ্টি মারা হত ~~
~~সাতক্ষীরায় বজ্রপাতে একজন নিহত~~
~~নিজস্ব প্রতিবেদক,সাতক্ষীরা | তারিখ: ১৯-০৩-২০১৩~~
~~সাতক্ষীরায় গত রোববার বিকেলে হঠাৎ ঝড়ে কয়েকটি বসতঘর ও গাছের ক্ষতি হয়েছে। এ সময় বজ্রপাতে এক তরুণ নিহত ও অপর একজন আহত হয়েছে। বজ্রপাতে নিহত হওয়া তরুণের নাম বুলবুলি মোড়ল (৩০)। তাঁর বাড়ি আশাশুনি উপজেলার খড়িয়াটি গ্রামে। আহত ব্যক্তির নাম হামিদুল্লাহ মোড়ল। তিনি বুলবুলির চাচাতো ভাই। তাঁকে সদর হাসপাতালে ভর্তি করা হয়েছে। বজ্রপাতে আহত হামিদুল্লাহ মোড়ল জানান, রোববার তিনি ও তাঁর চাচাতো ভাই বুলবুলি পাশের ঝাঁবুনিয়া বিলে মহিষ চরাতে যান। বিকেল পাঁচটার দিকে বৃষ্টি শুরু হলে তাঁরা পাশের একটি ঘরে আশ্রয় নেন। বিকেল সাড়ে পাঁচটার দিকে ওই ঘরের ওপর হঠাৎ বজ্রপাত হলে বুলবুলি মারা যান। বজ্রপাতে তাঁর পিঠ ও পা ঝলসে গেছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-03-18/news/337507~~
~~বজ্রপাত বজ্র ঝড় বৃষ্টি মৃত্যু ~~
~~বজ্রপাতে নারীসহ দুজনের মৃত্যু~~
~~বাগেরহাট প্রতিনিধি | তারিখ: ১৮-০৩-২০১৩~~
~~বাগেরহাটের ফকিরহাট উপজেলায় গতকাল রোববার বজ্রপাতে নারীসহ দুজনের মৃত্যু হয়েছে। কালবৈশাখীর ঝোড়ো হাওয়া ও বৃষ্টিপাতের সময় বজ্রপাতে উপজেলার রাজপাট ও সোনাখালী গ্রামে ওই দুজনের মৃত্যু হয়। তাঁরা হলেন উপজেলার মূলঘর ইউনিয়নের রাজপাট গ্রামের আতিয়ার রহমানের স্ত্রী শাহিদা বেগম (৪০) এবং সোনাখালী গ্রামের জবেদ আলী শেখের ছেলে মঞ্জু শেখ (৩৫)। ফকিরহাট থানার ভারপ্রাপ্ত কর্মকর্তা (ওসি) মাসুদুল আলম গতকাল রাতে প্রথম আলোকে বলেন, গতকাল বিকেলে আকস্মিক কালবৈশাখীর ঝোড়ো হাওয়ার সঙ্গে বৃষ্টিপাতের সময় বজ্রপাতে ওই দুজনের মৃত্যু হয়। ঝড়ের সময় মঞ্জু মূলঘর এলাকায় করাতকলের সামনে এবং শাহিদা বাড়ির উঠানে কাজ করছিলেন। মঞ্জু পেশায় দিনমজুর ও শাহিদা গৃহিণী।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-03-18/news/337531~~
~~বজ্রপাত বজ্র আহত ঝড় নিহত মারা মৃত্যু হত ~~
~~সংক্ষেপে সারা দেশ~~
~~| তারিখ: ১৮-০৩-২০১৩~~
~~কারাভোগের উপহার ফরিদপুরে বিএনপি ও এর অঙ্গসংগঠনের কারাভোগকারী ৩৭ নেতা-কর্মীকে ব্লেজার উপহার দিয়েছেন জেলা যুবদলের সভাপতি আফজল হোসেন খান। গত শনিবার রাতে শহরের গোপালপুরে তাঁর বাসভবনে ‘কারামুক্তদের সংবর্ধনা’ অনুষ্ঠানের আয়োজন করা হয়। এখানে নেতা-কর্মীদের হাতে ব্লেজারগুলো তুলে দেন বিএনপির কেন্দ্রীয় সহসভাপতি চৌধুরী কামাল ইবনে ইউসুফ। ফরিদপুর । গ্রামবাসীর সংঘর্ষ সিরাজগঞ্জের উল্লাপাড়ার সলপ ইউনিয়নের কাশিনাথপুরে গতকাল রোববার দুই দল গ্রামবাসীর মধ্যে সংঘর্ষে ১৫ জন আহত হয়েছে। উপজেলার জনতার হাট বাজারে গত শনিবার ভ্যান ও ট্রলিচালকের মধ্যে সংঘর্ষের জের ধরে গতকালের ওই সংঘর্ষ হয়। উল্লাপাড়া মডেল থানার ওসি বিমান কুমার দাস বলেন, বর্তমানে পরিস্থিতি শান্ত রয়েছে। মামলার প্রস্তুতি চলছে। নিজস্ব প্রতিবেদক, সিরাজগঞ্জ। বজ্রপাতে মৃত্যু ভোলার বোরহানউদ্দিন উপজেলার পক্ষিয়া ইউনিয়নে গতকাল রোববার ঝড়ের সময় বজ্রপাতে এক গৃহিণী নিহত হয়েছেন। পুলিশ সূত্রে জানা গেছে, উপজেলার পক্ষিয়া ইউনিয়নের ৭ নম্বর ওয়ার্ডের আবদুল মন্নানের স্ত্রী আনোয়ার বেগম (৪০) খেত থেকে ছাগল আনার সময় বজ্রপাত আহত হন। হাসপাতালে নেওয়ার পথে তিনি মারা যান। ভোলা । ছাপাখানায় আগুন গাজীপুরের টঙ্গী বাজারের একটি ছাপাখানায় গতকাল রোববার অগ্নিকাণ্ডের ঘটনা ঘটেছে। সন্ধ্যা পৌনে সাতটার দিকে টঙ্গী বাজারের সবুরা মার্কেটের চারতলায় বিসমিল্লাহ প্রিন্টিং প্রেস নামের ছাপাখানায় অগ্নিকাণ্ডের সূত্রপাত হয়। মুহূর্তে আগুন ছড়িয়ে পড়ে। খবর পেয়ে টঙ্গী ফায়ার সার্ভিসের একটি ইউনিট আধা ঘণ্টার চেষ্টায় আগুন নেভাতে সক্ষম হয়। টঙ্গী (গাজীপুর) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-03-15/news/336745~~
~~বজ্রপাত বজ্র বৃষ্টি মারা মৃত্যু ~~
~~বজ্রপাতে নারীর মৃত্যু~~
~~ফরিদপুর । | তারিখ: ১৫-০৩-২০১৩~~
~~ফরিদপুর জেলার সদরপুর উপজেলার চরবিষ্ণুপুর ইউনিয়নের দোপা নলেরটেক গ্রামে গত বুধবার বজ্রপাতে সবুরা খাতুন (৫০) নামের এক নারীর মৃত্যু হয়েছে। তিনি গ্রামের মৃত ছলেমানের স্ত্রী। বুধবার সন্ধ্যায় বজ্রসহ বৃষ্টি শুরু হলে সবুরা খাতুন বাড়ির পেছনের কলাই খেতে বেঁধে রাখা গরু আনতে যান। এ সময় বজ্রপাতে ঘটনাস্থলেই তিনি মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2013-01-05/news/318832~~
~~বজ্রপাত বজ্র ক্ষতি ~~
~~রেলের গাছ ৫০০ টাকায় বিক্রি!~~
~~কটিয়াদী (কিশোরগঞ্জ) প্রতিনিধি | তারিখ: ০৫-০১-২০১৩~~
~~নিয়ম না মেনে কিশোরগঞ্জের কটিয়াদী উপজেলার মানিকখালী রেলস্টেশনের একটি রেইনট্রি গাছ মাত্র ৫০০ টাকায় বিক্রি করা হয়েছে। এলাকাবাসী গতকাল শুক্রবার সকালে বিক্ষোভ করেও গাছটি রক্ষা করতে পারেননি। পুলিশ ও এলাকাবাসী সূত্রে জানা গেছে, রেলওয়ের উপসহকারী প্রকৌশলী মফিজুল ইসলাম গত ৩০ ডিসেম্বর স্থানীয় মীরের পাড়া গ্রামের এক ব্যক্তির কাছে মাত্র ৫০০ টাকায় গাছটি বিক্রি করেন। ক্রেতা গতকাল সকালে গাছটি কাটতে গেলে এলাকাবাসী প্রতিবাদ করেন। গাছটি রক্ষার দাবিতে সকাল নয়টা থেকে ১০টা পর্যন্ত কয়েক শ মানুষ স্টেশন এলাকায় বিক্ষোভ করেন। কিন্তু বিক্ষোভকারীরা চলে গেলে গাছটি কেটে ফেলা হয়। পরে এলাকাবাসী গাছটি আটক করেন। খবর পেয়ে পুলিশ ঘটনাস্থলে যায়। গাছটি জব্দ করেনি পুলিশ। স্থানীয় সমাজকর্মী বোরহান উদ্দিন খান প্রথম আলোকে বলেন, ‘গাছটি বহু বছরের পুরোনো। এ ধরনের গাছ বিক্রির আগে এলাকায় মাইকিং করে জানাতে হয়। এ ক্ষেত্রে তা মানা হয়নি।’ উপসহকারী প্রকৌশলী মফিজুল বলেন, ‘গাছটি বজ্রপাতে ক্ষতিগ্রস্ত হয়েছিল। তাই আমরা বিক্রি করে দিয়েছি।’ এত সস্তায় গাছটি বিক্রির কারণ জানতে চাইলে তিনি বলেন, ‘এ বিষয়ে পরে আপনার সঙ্গে যোগাযোগ করা হবে।’ রেলওয়ের বিভাগীয় প্রকৌশলী তানভীরুল ইসলাম বলেন, গাছ বিক্রির কোনো এখতিয়ার উপসহকারী প্রকৌশলীর নেই। উপসহকারীর বিরুদ্ধে আইনানুগ ব্যবস্থা নেওয়া হবে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-10-11/news/296984~~
~~বজ্রপাত বজ্র আহত মারা মৃত্যু হত ~~
~~একনজরে~~
~~| তারিখ: ১১-১০-২০১২~~
~~কৃষকের মৃত্যু কুষ্টিয়ার দৌলতপুর উপজেলার শেরপুর গ্রামে বজ্রপাতে মোজাম্মেল হক (৪৫) নামের একজন কৃষক মারা গেছেন। গতকাল বুধবার বেলা পৌনে দুইটার দিকে এ ঘটনা ঘটে। মোজাম্মেল হক ও তাঁর ছেলে আলিছ গ্রামের মাঠে কাজ করার সময় বজ্রপাতে মোজাম্মেল হক গুরুতর আহত হন। হাসপাতালে নেওয়া হলে চিকিৎসক তাঁকে মৃত ঘোষণা করেন। মিরপুর থানার ভারপ্রাপ্ত কর্মকর্তা (ওসি) শিকদার মশিউর রহমান ঘটনার সত্যতা নিশ্চিত করেছেন।  কুষ্টিয়া । বৃত্তি প্রদান সিরাজগঞ্জের রায়গঞ্জ উপজেলায় অবসরপ্রাপ্ত সরকারি কর্মকর্তা-কর্মচারীর সন্তানদের মধ্যে শিক্ষাবৃত্তি প্রদান করা হয়েছে। গতকাল বুধবার বেলা ১১টায় উপজেলা পরিষদের সভাকক্ষে এ উপলক্ষে আয়োজিত অনুষ্ঠানে রায়গঞ্জ উপজেলা নির্বাহী কর্মকর্তা (ইউএনও) রবিউল ইসলাম, উপজেলা অবসরপ্রাপ্ত সরকারি কর্মকর্তা-কর্মচারী সমিতির সভাপতি কে এম আজিজুল হক, উপজেলা পরিষদের ভাইস চেয়ারম্যান আমিনুল ইসলাম প্রমুখ উপস্থিত ছিলেন।  রায়গঞ্জ (সিরাজগঞ্জ) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-10-10/news/296759~~
~~বজ্রপাত বজ্র নিহত বৃষ্টি মারা মৃত্যু হত ~~
~~সংক্ষেপে সারা দেশ~~
~~| তারিখ: ১০-১০-২০১২~~
~~অজ্ঞান পার্টির কবলে দিনাজপুরের পার্বতীপুর ডিগ্রি কলেজের অর্থনীতি বিভাগের শিক্ষক তৌহিদুল ইসলাম অজ্ঞান পার্টির কবলে পড়ে হাসপাতালে চিকিৎসাধীন রয়েছেন। তাঁর বাড়ি উপজেলার বাঘাচোড়া গ্রামে। তৌহিদুলের পারিবারিক সূত্রে জানা গেছে, প্রভাষক তৌহিদুল সোমবার দুপুরে সৈয়দপুর থেকে বাসে রংপুর শহরে এক আত্মীয়ের বাসায় যাচ্ছিলেন। কিন্তু বিকেল হয়ে গেলেও সেখানে তিনি না পৌঁছায় তাঁকে খোঁজাখুঁজি শুরু করা হয়। সন্ধ্যায় এক অজ্ঞাতনামা ব্যক্তি মুঠোফোনে জানান, তৌহিদুল রংপুর বাস টার্মিনালে সংজ্ঞাহীন অবস্থায় পড়ে আছেন। পরে তাঁকে উদ্ধার করে রংপুর মেডিকেল কলেজ হাসপাতালে ভর্তি করা হয়। অজ্ঞান পার্টির সদস্যরা তাঁর হাতঘড়ি, মুঠোফোন ও ছয় হাজার টাকা নিয়ে গেছে। পার্বতীপুর (দিনাজপুর) প্রতিনিধি। বজ্রপাতে মৃত্যু মৌলভীবাজার সদর উপজেলার আপার কাগাবলা গ্রামে বজ্রপাতে ওয়াছিল মিয়া (২৫) নামের এক যুবক মারা গেছেন। সোমবার গভীর রাতে এ ঘটনা ঘটে। নিহত ওয়াছিল গ্রামের মৃত জাফর উল্লাহর ছেলে। কাগাবলা ইউনিয়ন পরিষদের (ইউপি) চেয়ারম্যান আবদুস সালাম জানান, ওয়াছিল সম্প্রতি একটি ঘর তুলছিলেন। ওই দিন রাতে বৃষ্টি শুরু হয়। বৃষ্টিতে ঘরের দেয়ালের মাটি ধুয়ে যায় কি না, তা দেখতে তিনি বাইরে বের হন। এ সময় বজ্রপাতে তিনি মারা যান। মৌলভীবাজার প্রতিনিধি। চালকদের মানববন্ধন গোপালগঞ্জে মাহিন্দ্র গাড়ির নিবন্ধন করানোর সুযোগের দাবিতে গতকাল মঙ্গলবার জেলা প্রশাসকের কার্যালয়ের সামনে এ গাড়ির চালকেরা মানববন্ধন কর্মসূচি পালন করেছেন। জেলার বিভিন্ন সড়কে চলাচলকারী এসব গাড়ির চালকেরা এদিন সকালে এক ঘণ্টা এ মানববন্ধন করেন। মানববন্ধন শেষে ভারপ্রাপ্ত জেলা প্রশাসক মোহামঞ্চদ মাহমুদ হোসেন ও বিআরটিএর সহকারী পরিচালক এস এম মাহবুবুর রহমানের কাছে তাঁরা সঞ্চারকলিপি জমা দেন। মাহিন্দ্র গাড়ির চালক সমিতির সাধারণ সম্পাদক নূরুল ইসলাম বলেন, জেলায় প্রায় ১০০ মাহিন্দ্র গাড়ি চলে। তাঁরা সরকারকে রাজস্ব দিতে চান। কিন্তু তাঁদের গাড়ির নিবন্ধনের সুযোগ না থাকায় সরকার এ আয় থেকে বঞ্চিত হচ্ছে। গোপালগঞ্জ প্রতিনিধি ।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-10-05/news/295322~~
~~বজ্রপাত বজ্র আহত বৃষ্টি মারা মৃত্যু হত ~~
~~একনজরে~~
~~| তারিখ: ০৫-১০-২০১২~~
~~বজ্রপাতে মৃত্যু কুড়িগ্রামের নাগেশ্বরী উপজেলায় বজ্রপাতে দুই ব্যক্তির মৃত্যু হয়েছে। স্থানীয় সূত্রে জানা গেছে, গত বুধবার রাতে বৃষ্টির সময় পশ্চিম রায়গঞ্জ গ্রামের একটি বিলে মাছ ধরছিলেন ওই গ্রামের পনির উদ্দিনের ছেলে রিকশাচালক নজরুল ইসলাম (৩০)। এ সময় বজ্রপাতে তিনি মারা যান। দামাল গ্রামের আমজাদ হোসেনের ছেলে জাকির হোসেনও (১০) বজ্রপাতে ওই দিন আহত হয়। উপজেলা স্বাস্থ্য কমপ্লেক্সে নেওয়ার পর চিকিৎসকেরা তাকে মৃত ঘোষণা করেন।  নিজস্ব প্রতিবেদক, কুড়িগ্রাম ধর্মঘট এক ব্যবসায়ীকে মারধরের প্রতিবাদে নাটোরের বাগাতিপাড়া উপজেলার বিহারকোল বাজারের ব্যবসায়ীরা গত বুধবার দোকানপাট বন্ধ রেখে অর্ধদিবস ধর্মঘট করেছেন। সকাল ১০টার দিকে কয়েকজন তরুণ বাজারের ব্যবসায়ী সজল হোসেনের কাছে বাকিতে সিগারেট কিনতে চান। এতে অস্বীকৃতি জানানোয় ওই তরুণেরা তাঁকে বেদম মারধর করেন।  নাটোর প্রতিনিধি যৌন হয়রানির দায়ে... গোপালগঞ্জের মুকসুদপুর উপজেলায় স্কুলছাত্রীকে যৌন হয়রানি করার দায়ে এক গ্রাম্য চিকিৎসককে এক বছরের কারাদণ্ড ও ২০ হাজার টাকা জরিমানা, অনাদায়ে আরও ১৫ দিনের দণ্ড দিয়েছেন ভ্রাম্যমাণ আদালত। পুলিশ জানায়, গত বুধবার সকালে স্কুলে যাওয়ার পথে পেটে ব্যথা শুরু হলে ওই ছাত্রী গ্রাম্য চিকিৎসক গোবিন্দ কর্মকারের কাছে যায়। এ সময় চিকিৎসা দেওয়ার নাম করে ওই চিকিৎসক তাকে যৌন নির্যাতন করেন। পরে চিৎকার শুনে আশপাশের লোকজন তাকে উদ্ধার করে।  গোপালগঞ্জ প্রতিনিধি দুই তরুণ গ্রেপ্তার রাজবাড়ীর গোয়ালন্দ উপজেলার দৌলতদিয়া যৌনপল্লি থেকে গতকাল বৃহস্পতিবার দুই তরুণকে গ্রেপ্তার করেছে পুলিশ। দৌলতদিয়া নৌ-পুলিশ ফাঁড়ির এএসআই মো. ইলিয়াস খান বলেন, বেলা সাড়ে ১১টার দিকে ওই যৌনপল্লিতে কয়েকজন অস্ত্রধারী সন্ত্রাসী তৎপরতার জন্য অবস্থান নেয়। খবর পেয়ে পুলিশ গিয়ে বিদেশি পিস্তল ও গুলিসহ রুবেল ও আবদুল গনি নামের দুই তরুণকে গ্রেপ্তার করে।  গোয়ালন্দ (রাজবাড়ী) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-10-04/news/294964~~
~~বজ্রপাত বজ্র আহত মারা মৃত্যু হত ~~
~~বজ্রপাতে চার জনের মৃত্যু আহত ২৪~~
~~নীলফামারী প্রতিনিধি | তারিখ: ০৪-১০-২০১২~~
~~নীলফামারীতে বজ্রপাতে এক শিশুসহ চারজনের মৃত্যু হয়েছে। আহত হয়েছে ২৪ জন। এ ছাড়া বজ্রপাতের কারণে আগুন লেগে তিনটি পরিবারের পাঁচটি ঘর পুড়ে গেছে। গত মঙ্গলবার বিকেল থেকে গতকাল সকাল পর্যন্ত সদর, ডিমলা, ডোমার ও জলঢাকা উপজেলায় এ ঘটনা ঘটে। স্থানীয় সূত্রে জানা গেছে, গতকাল সকালে বজ্রপাতে ডিমলা উপজেলার পূর্বছাতনাই গ্রামের কৃষক আবদুস সালাম (৪৫) ও আজিজুল হক (৫০) এবং জলঢাকার চিড়াভাজা গোলনা গ্রামের মাহবুল আলমের স্ত্রী জান্নাতুল বেগম (৩০) মারা যান। একইভাবে মঙ্গলবার সন্ধ্যায় ডোমার উপজেলার ভোগডাবুড়ি উত্তরপাড়া গ্রামের মোশাররফ হোসেনের মেয়ে রুমানা (৭) মারা যায়। বজ্রপাতের ঘটনায় আহত হয়ে ২৪ জন নীলফামারী সদর আধুনিক হাসপাতালসহ স্থানীয় উপজেলা স্বাস্থ্য কমপ্লেক্সে ভর্তি হয়েছে। এ ছাড়া মঙ্গলবার বিকেলে বজ্রপাতে জেলা সদরের কুন্দুপুকুর ইউনিয়নের সুটিপাড়া গ্রামের তিনটি পরিবারের পাঁচটি টিনের ঘর ও ঘরে থাকা আসবাব পুড়ে ছাই হয়ে যায়। পরে দমকল বাহিনী ঘটনাস্থলে গিয়ে আগুন নিয়ন্ত্রণে আনে। নীলফামারী দমকল বিভাগের স্টেশন কর্মকর্তা পলাশ চন্দ্র মদক ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-10-03/news/294734~~
~~বজ্রপাত বজ্র আহত নিহত হত ~~
~~বজ্রপাতে ছাত্রী নিহত, আহত ৪~~
~~নিজস্ব প্রতিবেদক, সাতক্ষীরা | তারিখ: ০৩-১০-২০১২~~
~~সাতক্ষীরার শ্যামনগর উপজেলার বংশীপুর গ্রামে বজ্রপাতে এক স্কুলছাত্রী নিহত ও চারজন আহত হয়েছে। গতকাল মঙ্গলবার বেলা সাড়ে ১১টার দিকে এ ঘটনা ঘটে। নিহত ছাত্রীর নাম শামছুন নাহার (১০)। সে বংশীপুর গ্রামের মোহাম্মদ আলীর মেয়ে। আহতরা হলো: ফাতেমা খাতুন (১০), সাথী (৯), বিলকিস (১১) ও আফরোজা খাতুন (১০)। তারা উপজেলার বংশীপুর রেজিস্টার্ড প্রাথমিক বিদ্যালয়ের চতুর্থ শ্রেণীর শিক্ষার্থী এবং বংশীপুর গ্রামের বাসিন্দা। বিদ্যালয়ের প্রধান শিক্ষক নজরুল ইসলাম জানান, ছাত্রীরা বিদ্যালয়ের মাঠে খেলা করার সময় হঠাৎ বজ্রপাতে এ ঘটনা ঘটে। আহতদের শ্যামনগর উপজেলা স্বাস্থ্য কমপ্লেক্সে ভর্তি করা হয়েছে। শ্যামনগর উপজেলা স্বাস্থ্য ও পরিবারকল্যাণ কর্মকর্তা নজরুল ইসলাম জানান, আহতদের মধ্যে সাথী ও ফাতেমার অবস্থা আশঙ্কাজনক।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-10-02/news/294399~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~তিন স্থানে বজ্রপাতে পাঁচজনের মৃত্যু~~
~~বিশাল বাংলা ডেস্ক | তারিখ: ০২-১০-২০১২~~
~~ময়মনসিংহের নান্দাইলে গতকাল সোমবার বজ্রপাতে একজন রিকশাচালকের মৃত্যু হয়েছে। এ ছাড়া গত রোববার বজ্রপাতে পাবনার আটঘরিয়া ও ভাঙ্গুরায় দুজন শ্রমিক এবং সুনামগঞ্জের জামালগঞ্জে দুই ভাই নিহত হয়েছেন। আমাদের আঞ্চলিক কার্যালয় ও প্রতিনিধিদের পাঠানো খবর নান্দাইল (ময়মনসিংহ): ময়মনসিংহের নান্দাইল উপজেলার চণ্ডীপাশা ইউনিয়নের ধরুয়া ডিএস মাদ্রাসার কাছে গতকাল দুপুরে বজ্রপাতে আলী ইসলাম (৪০) নামের একজন রিকশাচালকের মৃত্যু হয়েছে। তিনি ওই ইউনিয়নের ধরুয়া গ্রামের বাসিন্দা। ওই এলাকার ইউনিয়ন পরিষদের (ইউপি) সদস্য আবুল হাশেম জানান, দুপুর একটার দিকে আলী ইসলাম রিকশা চালিয়ে যাওয়ার সময় ধরুয়া ডিএস মাদ্রাসার কাছে বজ্রপাতে আহত হন। তখন তাঁর রিকশায় আরোহী ছিল না। স্থানীয় লোকজন গুরুতর আহত অবস্থায় তাঁকে রাস্তায় পড়ে থাকতে দেখে দ্রুত নান্দাইল উপজেলা স্বাস্থ্য কমপ্লেক্সে নিয়ে যান। সেখানে জরুরি বিভাগের চিকিৎসক আলী ইসলামকে মৃত ঘোষণা করেন। পাবনা: পাবনার আটঘরিয়া ও ভাঙ্গুড়ায় রোববার বিকেলে বজ্রপাতে দুজন শ্রমিকের মৃত্যু হয়েছে। তাঁরা হলেন আটঘরিয়া উপজেলার চাঁদভা ইউনিয়নের সারুটিয়া গ্রামের নজরুল ইসলাম (৩০) ও ভাঙ্গুড়া উপজেলা সদরের উত্তর সারুটিয়া গ্রামের রঞ্জু হোসেন (৩২)। প্রত্যক্ষদর্শীরা জানান, বেলা সাড়ে তিনটার দিকে বৃষ্টি হচ্ছিল। এ সময় নিজ নিজ গ্রামের মাঠে কাজ করার সময় বজ্রপাতে ওই দুজন মারা যান। সুনামগঞ্জ : সুনামগঞ্জের জামালগঞ্জ উপজেলায় রোববার বজ্রপাতে দুই ভাই নিহত হয়েছেন। তাঁরা হলেন জামালগঞ্জ সদর ইউনিয়নের হোসেনপুর গ্রামের আলী আসগর (২২) ও তাঁর ভাই এহিয়া (১৮)। প্রত্যক্ষদর্শী ও এলাকাবাসী সূত্রে জানা যায়, সকালে আলী আসগর তাঁর ভাইকে নিয়ে হোসেনপুর গ্রামসংলগ্ন সুরমা নদীতে মাছ ধরতে যান। এ সময় বজ্রপাতে ঘটনাস্থলেই আলী আসগর মারা যান ও এহিয়া আহত হন। জামালগঞ্জ উপজেলা স্বাস্থ্য কমপ্লেক্সে নেওয়া হলে চিকিৎসক এহিয়াকে মৃত ঘোষণা করেন। জামালগঞ্জ থানার ভারপ্রাপ্ত কর্মকর্তা (ওসি) জানে আলম খান জানান, খবর পেয়ে পুলিশ গিয়ে ময়নাতদন্ত ছাড়া দুজনের লাশ পরিবারের কাছে হস্তান্তর করেছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-09-28/news/293389~~
~~বজ্রপাত বজ্র বৃষ্টি মারা মৃত্যু ~~
~~সংক্ষেপে সারা দেশ~~
~~| তারিখ: ২৮-০৯-২০১২~~
~~কমিটি গঠন গোলাম মোস্তফাকে সভাপতি ও মো. তাজুল ইসলামকে সাধারণ সম্পাদক করে সম্প্রতি জাতীয় শ্রমিক লীগের মিল্ক ভিটা শাখা কমিটি গঠন করা হয়েছে। এ উপলক্ষে মিরপুরের সেকশন-৭-এ বঙ্গবন্ধু বিদ্যানিকেতেনে এক সভা হয়। সভায় প্রধান অতিথি ছিলেন শ্রমিক লীগের কেন্দ্রীয় কমিটির সাংগঠনিক সম্পাদক ও মিরপুর অঞ্চল কমিটির সাধারণ সম্পাদক তোফায়েল আহমেদ। সভায় ৪৭ সদস্যবিশিষ্ট কমিটি গঠন করা হয়। বিজ্ঞপ্তি। বজ্রপাতে মৃত্যু ফরিদপুরে জেলা সদর ও সদরপুর উপজেলায় গতকাল বৃহস্পতিবার বজ্রপাতে দুই নারীর মৃত্যু হয়েছে। জেলা সদরের আলীয়াবাদ ইউনিয়ন পরিষদের (ইউপি) চেয়ারম্যান ওমর ফারুক জানান, দুপুরে বজ্রপাতে মারা যান আলীয়াবাদ গ্রামের আক্তার ব্যাপারীর স্ত্রী সুফিয়া বেগম (৪৫)। বৃষ্টির মধ্যে গোয়ালঘরে ছাগল বাঁধার সময় বজ্রপাতে সুফিয়া ঘটনাস্থলেই প্রাণ হারান। তাঁর সঙ্গে থাকা ছাগলটিও মারা যায়। এদিকে সদরপুর উপজেলার ভাষাণচর ইউনিয়ন পরিষদের চেয়ারম্যান মো. মাইনউদ্দীন মোল্লা জানান, দুপুরে ডিক্রিরচর গ্রামের সুমন খানের স্ত্রী মাজু খাতুন (৬৫) জমিতে কাজ করার সময় বজ্রপাতে মারা যান। এতে গ্রামের তিনটি গরুও মারা গেছে। ফরিদপুর ।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-09-24/news/292241~~
~~বজ্রপাত বজ্র বৃষ্টি মারা মৃত্যু ~~
~~বজ্রপাতে মৃত্যু~~
~~কটিয়াদী (কিশোরগঞ্জ) প্রতিনিধি | তারিখ: ২৪-০৯-২০১২~~
~~কিশোরগঞ্জের কটিয়াদী উপজেলার সহশ্রাম ধুলদিয়া ইউনিয়নের রায়খলা গ্রামে বজ্রপাতে দুই ব্যক্তির মৃত্যু হয়েছে। প্রত্যক্ষদর্শীরা জানান, গতকাল রোববার বিকেলে কৃষক লাল মিয়া (৪৫) ও আ. হাসিম (৭৫) জমিতে কাজ করছিলেন। এ সময় হঠাৎ বৃষ্টি শুরু হয়। একপর্যায়ে বজ্রপাতে তাঁরা মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-09-22/news/291628~~
~~বজ্রপাত বজ্র নিহত মারা হত ~~
~~বাবাকে খুন করে ছেলেকে অপহরণ~~
~~বাগেরহাট ও গোপালগঞ্জ প্রতিনিধি | তারিখ: ২২-০৯-২০১২~~
~~বাগেরহাটের মোরেলগঞ্জে রফিজ উদ্দিন শেখ (৫৫) নামে এক ব্যক্তিকে পিটিয়ে হত্যা করেছে সন্ত্রাসীরা। এ সময় সন্ত্রাসীরা তাঁর ছেলে মোস্তফা শেখকে (৩২) অপহরণ করে নিয়ে গেছে। গতকাল শুক্রবার ভোরে মোরেলগঞ্জ উপজেলার খাউলিয়া ইউনিয়নের খাউলিয়া গ্রামে এই ঘটনা ঘটে। একই দিন গোপালগঞ্জের মুকসুদপুর উপজেলার বানিয়ারচর গ্রামে সুমন শেখ (১৫) নামে এক কিশোর খুন হয়েছে। সুমন ওই গ্রামের সাবেদ আলীর ছেলে। মোরেলগঞ্জ থানার ভারপ্রাপ্ত কর্মকর্তা (ওসি) মো. আসলাম উদ্দিন বলেন, উপজেলার খাউলিয়া গ্রামের রফিজ উদ্দিনের ছেলে মোস্তফা শেখের সঙ্গে একই উপজেলার ভাইজোড়া গ্রামের রহমান শেখের মেয়ের বিয়ে হয়। বিয়ের পর থেকে মোস্তফা তাঁর স্ত্রীকে নিয়ে ভারতের দিল্লিতে বসবাস করতেন। আড়াই মাস আগে মোস্তফা দেশে ফিরে সম্প্রতি আরেকটি বিয়ে করেছেন। এই বিয়ের খবর জানতে পেরে মোস্তফার শ্যালক সোবাহান ক্ষুব্ধ হয়ে লোকজন নিয়ে গতকাল ভোরে রফিজ উদ্দিনের বাড়িতে যায়। এ সময় সোবাহান তার ভগ্নিপতি মোস্তফাকে তুলে নিয়ে যাওয়ার চেষ্টা করলে মোস্তফার বাবা রফিজ উদ্দিন বাধা দেন। এ সময় সোবাহান ও তার লোকজন লাঠিসোঁটা দিয়ে বেদম পেটালে ঘটনাস্থলেই রফিজ উদ্দিন মারা যান। পরে সোবাহান শেখ ও তার লোকজন মোস্তফা শেখকে অপহরণ করে নিয়ে যায়। নিহতের লাশ উদ্ধার করে ময়নাতদন্তের জন্য বাগেরহাট সদর হাসপাতালের মর্গে পাঠানো হয়েছে। মুকসুদপুর থানার উপপরিদর্শক (এসআই) আবুল হোসেন জানান, দুই দিন আগে কথা-কাটাকাটির জের ধরে জুয়েল বৈরাগী নামে একজন সুমন শেখকে মারধর করে। এরপর বৃহস্পতিবার রাতে সুমন একা একটি ঘরে ঘুমিয়ে থাকে। গতকাল সকালে উঠে পরিবারের লোকজন তাকে মৃত অবস্থায় দেখে পুলিশে খবর দেয়। তাকে হত্যা করা হয়েছে অভিযোগ পেয়ে পুলিশ গতকাল বেলা ১১টার দিকে গিয়ে লাশ উদ্ধার করে। টুঙ্গিপাড়া থানার ওসি হাবিবুল্লাহ জানান, বৃহস্পতিবার বিকেলে টুঙ্গিপাড়া উপজেলার বাঁশবাড়িয়া এলাকায় মধুমতী নদী থেকে এক শ্রমিকের লাশ উদ্ধার করা হয়েছে। লাশটি কিশোরগঞ্জ জেলার বাজিতপুর উপজেলার পাটুলি গ্রামের আবু সাঈদের ছেলে মো. রফিকের (২৫) বলে শনাক্ত করা হয়। তিনি সোমবার বাগেরহাটের মোল্লারহাটের সোনাপুরায় একটি পাথরবাহী জাহাজের মাল খালাসের কাজ করার সময় বজ্রপাতের সময় পানিতে পড়ে নিখোঁজ হন। বৃহস্পতিবার জেলেরা মাছ ধরার সময় লাশটি পান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-09-21/news/291303~~
~~বজ্রপাত বজ্র মারা মৃত্যু ~~
~~সংক্ষেপে সারা দেশ~~
~~| তারিখ: ২১-০৯-২০১২~~
~~বজ্রপাতে মৃত্যু বাগেরহাটের শরণখোলা উপজেলার দক্ষিণ কদমতলা গ্রামে বজ্রপাতে বেলায়েত হোসেন হাওলাদার (৩৫) নামের এক কৃষকের মৃত্যু হয়েছে। তিনি গতকাল বৃহস্পতিবার দুপুরে নিজের ধানখেতে কাজ করার সময় বজ্রপাতে মারা যান। বিকেলে বাড়ি ফিরে না আসায় পরিবারের সদস্যরা তাঁকে খুঁজতে গিয়ে ধানখেতে তাঁর লাশ পড়ে থাকতে দেখেন। বাগেরহাট প্রতিনিধি। অধ্যক্ষের যোগদান কুমিল্লা ভিক্টোরিয়া সরকারি কলেজের অধ্যক্ষ হিসেবে গতকাল বৃহস্পতিবার যোগ দিয়েছেন আবুল কাসেম মিয়া। এর আগে তিনি মাধ্যমিক ও উচ্চ শিক্ষা অধিদপ্তর কলেজ ও বিদ্যালয় শাখার পরিচালকসহ বিভিন্ন প্রতিষ্ঠানে দায়িত্ব পালন করেন। তিনি ভিক্টোরিয়া সরকারি কলেজের ৪৬তম অধ্যক্ষ। কলেজের সাবেক অধ্যক্ষ এম এম শফিউদ্দিন এলপিআরে যাওয়ায় ওই পদটি খালি হয়। নিজস্ব প্রতিবেদক, কুমিল্লা।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-09-21/news/291371~~
~~বজ্রপাত বজ্র আহত মারা মৃত্যু হত ~~
~~বজ্রপাতে তিন মৎসজীবীর মৃত্যু আহত ৮~~
~~নিজস্ব প্রতিবেদক, চাঁপাইনবাবগঞ্জ | তারিখ: ২১-০৯-২০১২~~
~~চাঁপাইনবাবগঞ্জের ভোলাহাট উপজেলার ময়ামারি এলাকায় মহানন্দা নদীতে মাছ ধরার সময় বজ্রপাতে তিন মৎসজীবীর মৃত্যু হয়েছে। আহত হয়েছেন আরও আটজন। গত বুধবার দিবাগত রাত পৌনে দুইটার দিকে এ ঘটনা ঘটে। মৃত ব্যক্তিরা হলেন: মোস্তাক আলী (৪২), রফিকুল ইসলাম (২৫) ও আখতারুল ইসলাম (২৫)। তাঁদের সবার বাড়ি ময়ামারি গ্রামে। ভোলাহাট থানার ওসি শহীদ সোহরাওয়ার্দী জানান, রাত পৌনে দুইটার দিকে মহানন্দা নদীতে মাছ ধরার সময় বজ্রপাত হলে ঘটনাস্থলেই তিনজন মারা যান। স্থানীয় লোকজনের সহায়তায় অন্য মৎসজীবীরা আহত ব্যক্তিদের উদ্ধার করে ভোলাহাট স্বাস্থ্য কমপ্লেক্সে ভর্তি করান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-09-20/news/291118~~
~~বজ্রপাত বজ্র আহত নিহত বৃষ্টি হত ~~
~~একনজরে~~
~~| তারিখ: ২০-০৯-২০১২~~
~~জাপানি বন্ধুরা জাপানের ছয় বন্ধু গত সোমবার সন্ধ্যায় বগুড়ার মৌমাছি খেলাঘর আসরের শিশুদের সঙ্গে দেখা করতে শহরের সবুজবাগে তাপসী রাবেয়া বালিকা উচ্চবিদ্যালয় চত্বরে আসে। তারা আসরের শিশু-কিশোরদের সঙ্গে নেচে-গেয়ে আনন্দ ভাগ করে নেয়। এর আগে তাদের সংবর্ধনা দেওয়া হয়। অনুষ্ঠানে প্রধান অতিথি ছিলেন আসরের প্রধান উপদেষ্টা হাসান আলী। সভাপতিত্ব করেন সংগঠনের সভাপতি মাসুদুর রহমান। জাপানের কিয়েতো নগরের রিটসুমেইতান উজি স্কুলের শিক্ষক তমনোরিকোতাকে বিদ্যালয়ের তিন কিশোর ও তিন কিশোরী বন্ধুকে নিয়ে আসেন।  নিজস্ব প্রতিবেদক, বগুড়া নিষিদ্ধ জাল ধ্বংস পাবনার চাটমোহর উপজেলা প্রশাসন গত মঙ্গলবার বিকেলে প্রায় তিন লাখ টাকা মূল্যের মাছ ধরার নিষিদ্ধ জাল পুড়িয়ে ধ্বংস করেছেন। উপজেলা মৎস্য কর্মকর্তা মাহাবুব হোসেন জানান, সোমবার দুপুরে উপজেলা নির্বাহী কর্মকর্তা (ইউএনও) শফিকুল ইসলামের নেতৃত্বে উপজেলার হান্ডিয়াল ছাইকোলা ও হান্ডিয়াল বিল এলাকায় অভিযান চালানো হয়। সেখান থেকে নিষিদ্ধ কারেন্ট, বাদাই ও সুতির ফাঁস জাল জব্দ করা হয়। পরে উপজেলা পরিষদের সামনে সেগুলো পুড়িয়ে ফেলা হয়।  চাটমোহর (পাবনা) প্রতিনিধি । বজ্রপাতে নিহত নীলফামারীর ডিমলা উপজেলার ছাতনাই কেরানীপাড়া গ্রামে গতকাল বুধবার সকালে বজ্রপাতে শামীম হোসেন (১৩) নামের একজন নিহত ও তার চাচা সফিয়ার রহমান (৪০) গুরুতর আহত হয়েছেন। শামীম ওই গ্রামের ইয়ামিন হোসেনের ছেলে। সকালে বৃষ্টির সময় বাড়ির পাশে ধান খেতে মাছ ধরতে গেলে এ ঘটনা ঘটে। বালাপাড়া ইউনিয়ন পরিষদের চেয়ারম্যান জাহিদুল ইসলাম চৌধুরী জানান, আহত সফিয়ারকে উপজেলা স্বাস্থ্য কমপ্লেক্সে ভর্তি করা হয়েছে।  নীলফামারী প্রতিনিধি জরিমানা পিরোজপুরের মঠবাড়িয়া উপজেলায় মো. রাজীব (৩২) নামের এক গাঁজা বিক্রেতাকে তিন হাজার টাকা জরিমানা করেছেন ভ্রাম্যমাণ আদালত। গত মঙ্গলবার রাতে নির্বাহী হাকিম আহসান হাবীব ভ্রাম্যমাণ আদালত বসিয়ে এ রায় দেন। রাজীব মঠবাড়িয়া শহরের থানাপাড়া এলাকার রুহুল আমিনের ছেলে। গত মঙ্গলবার সন্ধ্যায় থানাপাড়া এলাকা থেকে তাঁকে এক পুরিয়া গাঁজাসহ আটক করে পুলিশ।  মঠবাড়িয়া (পিরোজপুর) প্রতিনিধি অস্ত্র উদ্ধার রাজবাড়ীর পাংশা উপজেলার কলিমোহর গ্রামে নদীর পাড় থেকে গত মঙ্গলবার গভীর রাতে অস্ত্র, গুলি ও ম্যাগাজিন উদ্ধার করেছে পুলিশ। পাংশা থানার ভারপ্রাপ্ত কর্মকর্তা (ওসি) আবদুল খালেক জানান, গোপনে সন্ত্রাসীদের বৈঠকের খবর পেয়ে পুলিশ ওই এলাকায় অভিযান চালায়। এ সময় পুলিশের উপস্থিতি টের পেয়ে সন্ত্রাসীরা পালিয়ে যায়। পুলিশ তাদের ফেলে যাওয়া একটি বিদেশি পিস্তল, একটি পাইপগান, চারটি গুলি ও দুটি ম্যাগাজিন উদ্ধার করে।  রাজবাড়ী প্রতিনিধি বিতর্ক প্রতিযোগিতা খুলনা জেলা শিক্ষা কার্যালয়ের উদ্যোগে মাধ্যমিক বিদ্যালয়ের শিক্ষক বিতর্ক প্রতিযোগিতার চূড়ান্ত পর্বে তুলারামপুর মাধ্যমিক বিদ্যালয় জয়ী হয়েছে। গতকাল বুধবার সকাল ১০টায় খুলনার শিক্ষক প্রশিক্ষণ কলেজে এ প্রতিযোগিতা হয়। ‘অভিভাবকদের উদাসীনতাই তরুণ প্রজন্মের অবক্ষয়ের জন্য দায়ী’ বিষয়ের ওপর বিতর্ক হয়। এ উপলক্ষে জেলা শিক্ষা কর্মকর্তা মিজানুর রহমানের সভাপতিত্বে অনুষ্ঠানে বক্ত্যব্য দেন খুলনা বিশ্ববিদ্যালয়ের উপাচার্য সাইফুদ্দিন শাহ, টি এম জাকির হোসেন, নিখিল কুমার রায়, আবদুল মজিদ তালুকদার ও আবুল হোসেন।  খুলনা প্রতিনিধ~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-09-15/news/289567~~
~~বজ্রপাত বজ্র ক্ষতি ক্ষয়ক্ষতি ঝড় ~~
~~নারায়ণগঞ্জে অগ্নিকাণ্ডে ছয়টি ঘর পুড়ে গেছে~~
~~নারায়ণগঞ্জ প্রতিনিধি | তারিখ: ১৫-০৯-২০১২~~
~~নারায়ণগঞ্জের বন্দর উপজেলায় বজ্রপাতের কারণে গ্যাসের রাইজার (চাপ নিয়ন্ত্রণকারী যন্ত্র) থেকে আগুন লেগে ছয়টি বসতঘর পুড়ে গেছে। এলাকাবাসী ও পুলিশ জানায়, গত বৃহস্পতিবার দিবাগত রাত দুইটার দিকে উপজেলার লক্ষণখোলা এলাকায় ঝড়ের সময় বজ্রপাতে ব্যবসায়ী রবিউল আলমের বাড়ির তিতাস গ্যাসের রাইজারে আগুনের ধরে যায়। মুহূর্তের মধ্যে আগুন রবিউলের ঘরসহ আশপাশের ছয়টি টিনের ঘরে ছড়িয়ে পড়ে। এতে আসবাবপত্র, নগদ টাকাসহ বিভিন্ন মালামাল পুড়ে যায়। খবর পেয়ে ফায়ার সার্ভিসের কর্মীরা এক ঘণ্টা চেষ্টা চালিয়ে আগুন নিয়ন্ত্রণে আনেন। আলম মিয়া নামের এক ব্যক্তি বলেন, আগুনে তাঁর ঘরের আসবাবপত্রসহ সব মালামাল পুড়ে গেছে। ঘরে থাকা নগদ আট লাখ ৬৬ হাজার টাকাও পুড়ে গেছে। ক্ষতিগ্রস্তদের দাবি, আগুনে তাঁদের কমপক্ষে ২০ লাখ টাকার ক্ষয়ক্ষতি হয়েছে। বন্দর থানার ভারপ্রাপ্ত কর্মকর্তা (ওসি) আকতার হোসেন বলেন, আগুনে ছয়টি ঘর পুড়ে গেছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-09-14/news/289204~~
~~বজ্রপাত বজ্র বৃষ্টি মারা মৃত্যু ~~
~~সরিষাবাড়ীতে বজ্রপাতে দুজনের মৃত্যু~~
~~সরিষাবাড়ী (জামালপুর) প্রতিনিধি | তারিখ: ১৪-০৯-২০১২~~
~~জামালপুরের সরিষাবাড়ীতে গতকাল বৃহস্পতিবার সকালে বজ্রপাতে দুজনের মৃত্যু হয়েছে। তাঁরা হলেন আবদুল করিম মণ্ডল (৬০) ও নাছিমা বেগম (৪০)। প্রত্যক্ষদর্শী ও মৃত ব্যক্তিদের পারিবারিক সূত্রে জানা গেছে, উপজেলার মহাদান ইউনিয়নের সেঙ্গুয়া গ্রামের আবদুল করিম মণ্ডল গতকাল সকালে বৃষ্টির মধ্যে বাড়ির পাশে কৃষিজমিতে কাজ করতে যান। এ সময় বজ্রপাতে ঘটনাস্থলেই তাঁর মৃত্যু হয়। অপরদিকে পৌরসভার কামরাবাদ এলাকার হাবিল উদ্দিন বাড়ির পাশে কৃষিজমিতে কাজ করতে যান। তাঁর স্ত্রী নাছিমা বেগম তাঁকে ডাকতে যান। এ সময় বজ্রপাতে ঘটনাস্থলেই নাছিমা বেগম প্রাণ হারান। হাবিল উদ্দিন বলেন, ‘আমাকে ডাকতে এসেই নাাছিমা বজ্রপাতে মারা গেল।’~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-09-13/news/288930~~
~~বজ্রপাত বজ্র আহত মারা মৃত্যু হত ~~
~~তাহিরপুরে বজ্রপাতে দুজনের মৃত্যু~~
~~তাহিরপুর (সুনামগঞ্জ) প্রতিনিধি | তারিখ: ১৩-০৯-২০১২~~
~~সুনামগঞ্জের তাহিরপুরে গতকাল বুধবার সকালে বজ্রপাতে দুজনের মৃত্যু হয়েছে। আহত হয়েছেন আরও চারজন। এঁদের সবার বাড়ি উপজেলার উত্তর শ্রীপুর ইউনিয়নের বাঁশতলা গ্রামে। স্থানীয় সূত্রে জানা গেছে, গতকাল সকাল আটটার দিকে চারাগাঁও শুল্কবন্দরের ছরার পানিতে কয়লা তুলতে গিয়েছিলেন স্থানীয় বাঁশতলা গ্রামের লোকজন। এ সময় বজ্রপাত হলে ঘটনাস্থলে সৈকাল মিয়া ৪৫) ও রাজিয়া বেগম (৫০) মারা যান। আহত হন বাঁশতলা গ্রামের মাহজুল মিয়া (৩০), রেজন মিয়া (৪০), সুজন মিয়া (২৮) ও সাইমুদ্দিন (৩০)। আহত ব্যক্তিদের একজনকে তাহিরপুর উপজেলা স্বাস্থ্য কমপ্লেক্সে ভর্তি করা হয়েছে। অন্যরা প্রাথমিক চিকিৎসা নিয়েছেন। উপজেলা নির্বাহী কর্মকর্তা মোহামঞ্চদ আনোয়ার হোসেন বজ্রপাতে দুজনের মৃত্যুর ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-09-12/news/288654~~
~~বজ্রপাত বজ্র মারা মৃত্যু ~~
~~একনজরে~~
~~| তারিখ: ১২-০৯-২০১২~~
~~বজ্রপাতে মৃত্যু বরগুনা সদর উপজেলার বালিয়াতলী ইউনিয়নের আমতলা এলাকায় গতকাল মঙ্গলবার সকালে বজ্রপাতে আয়নাল মোল্লা নামের এক কৃষকের মৃত্যু হয়েছে। আয়নাল ওই এলাকার আবদুর রব মোল্লার ছেলে। পারিবারিক সূত্রে জানা গেছে, গতকাল সকালে আয়নাল (৩৮) দুর্যোগপূর্ণ আবহাওয়ার মধ্যে জমিতে চাষ করতে যান। এ সময় বজ্রপাতে তিনি ঘটনাস্থলেই মারা যান।  নিজস্ব প্রতিবেদক, বরগুনা পতাকা চুরি! পটুয়াখালীর বাউফল উপজেলার বড় ডালিমা সরকারি প্রাথমিক বিদ্যালয়ের জাতীয় পতাকা গত রোববার রাতে দুর্বৃত্তরা চুরি করে নিয়ে গেছে বলে অভিযোগ পাওয়া গেছে। ওই বিদ্যালয়ের প্রধান শিক্ষক শারমিন সুলতানা জানান, সোমবার সকালে তিনি গিয়ে দেখতে পান, তাঁর কার্যালয়ের একটি জানালা ভাঙা। জাতীয় পতাকা উত্তোলনের জন্য খুঁজতে গিয়ে তা আর পাওয়া যায়নি। পরে নতুন পতাকা তৈরি করে তা উত্তোলন করা হয়।  বাউফল (পটুয়াখালী) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-09-10/news/288067~~
~~বজ্রপাত বজ্র আহত মারা মৃত্যু হত ~~
~~একনজরে~~
~~| তারিখ: ১০-০৯-২০১২~~
~~বিক্ষোভ সমাবেশ বগুড়ার দুপচাঁচিয়া উপজেলার তালুচ ওএইচকেএম উচ্চবিদ্যালয়ের প্রধান শিক্ষকের বিরুদ্ধে অর্থ আত্মসাৎসহ নানা অনিয়মের অভিযোগ পাওয়া গেছে। তাঁর বিরুদ্ধে ব্যবস্থা নেওয়ার দাবিতে শনিবার বিক্ষোভ সমাবেশ করেছেন এলাকাবাসী। এ ছাড়া বিদ্যালয় পরিচালনা পর্ষদের সদস্য ইব্রাহীম আলী তাঁর বিরুদ্ধে ব্যবস্থা নেওয়ার জন্য গত ৫ আগস্ট উপজেলা নির্বাহী কর্মকর্তার (ইউএনও) কাছে লিখিত অভিযোগ করেছেন। অভিযোগের ব্যাপারে প্রধান শিক্ষক জিল্লুর রহমান বলেন, বিগত কমিটির সভাপতি নতুন কমিটিতে না আসতে পেরে তাঁর বিরুদ্ধে ষড়যন্ত্র করছে। দুপচাঁচিয়া (বগুড়া) প্রতিনিধি সমেঞ্চলন সম্পন্ন সিরাজগঞ্জের রায়গঞ্জ উপজেলার ধানগড়া ইউনিয়ন আওয়ামী লীগের ত্রিবার্ষিক সমেঞ্চলন সম্পন্ন হয়েছে। রায়গঞ্জ পাইলট উচ্চবিদ্যালয় মাঠে শনিবার সকাল ১০টায় আয়োজিত এ সমেঞ্চলনে প্রধান অতিথি ছিলেন সিরাজগঞ্জ-৩ (রায়গঞ্জ-তাড়াশ) আসনের সাংসদ গাজী ইসহাক হোসেন তালুকদার। সম্মেলনে আবদুল হামিদ ৭১ ভোট পেয়ে ওই ইউনিয়ন আওয়ামী লীগের সভাপতি নির্বাচিত হন। সাধারণ সম্পাদক পদে বেলাল হোসেন ও ওবায়দুল ইসলাম নির্বাচিত হন। রায়গঞ্জ (সিরাজগঞ্জ) প্রতিনিধি আইনজীবী ফোরাম সরকারের ‘সীমাহীন দুর্নীতি’র প্রতিবাদে গতকাল রোববার সকালে নওগাঁ জেলা জজ আদালত চত্বরে বিক্ষোভ সমাবেশ করেছে জেলা জাতীয়তাবাদী আইনজীবী ফোরাম। জেলা বিএনপির আইনবিষয়ক সম্পাদক ও আইনজীবী ফোরামের নেতা জাকারিয়া হোসেনের সভাপতিত্বে এতে বক্তৃতা করেন আইনজীবী মোকছেদ আলী মণ্ডল, আনোয়ার হোসেন, আবদুর রাজ্জাক, আনিছুর রহমান, অনুরুদ্ধ রহমান, আমিনুর রহমান প্রমুখ। এর আগে আইনজীবীদের একটি বিক্ষোভ মিছিল আদালত চত্বরের বিভিন্ন সড়ক প্রদক্ষিণ করে। আদমদীঘি (বগুড়া) প্রতিনিধি ১০টি বোমা উদ্ধার র‌্যাপিড অ্যাকশন ব্যাটালিয়ন (র‌্যাব-৬) চুয়াডাঙ্গা ক্যাম্পের সদস্যরা গত শনিবার রাত সাড়ে ১০টায় চুয়াডাঙ্গা পৌর এলাকার বুজরুকগড়গড়ি কবরস্থান থেকে ১০টি শক্তিশালী বোমা উদ্ধার করেছেন। লাল টেপ দিয়ে মোড়ানো বোমাগুলো উদ্ধারের পর সদর থানায় নিয়ে নিষ্ক্রিয় করা হয়। র‌্যাব-৬ চুয়াডাঙ্গা ক্যাম্পের সহকারী পরিচালক সহকারী পুলিশ সুপার (এএসপি) তানভির আহমেঞ্চদ জানান, চুয়াডাঙ্গায় চলমান রাজনৈতিক অস্থিরতার সুযোগে নাশকতা সৃষ্টি করতে দুর্বৃত্তরা বোমাগুলো জোগাড় করেছিল। চুয়াডাঙ্গা প্রতিনিধি বজ্রপাতে মৃত্যু ভোলার মনপুরা উপজেলার হাজীর হাটের চর ফয়েজ উদ্দিন গ্রামে বজ্রপাতে ইউসুফ মাঝির স্ত্রী বিবি কুলসুম (৩৫) মারা গেছেন। এ সময় গ্রামের লোকমান ও নুরুল ইসলাম নামে দুই কৃষক আহত হন। আহত ব্যক্তিরা মনপুরা উপজেলা স্বাস্থ্য কমপ্লেক্সে চিকিৎসাধীন। পুলিশ ও স্থানীয় ব্যক্তিরা জানান, গত শনিবার বেলা ১১টার দিকে কুলসুম বাড়ির পাশের মাঠে গরু আনতে গেলে বজ্রপাতে গুরুতর আহত হন। সঙ্গে সঙ্গে উপজেলা স্বাস্থ্য কমপ্লেক্সে নেওয়ার পথে তিনি মারা যান। ভোলা । লাঠিপেটা গোপালগঞ্জে ছাত্রদলের তিন কর্মীকে আটক করেছে পুলিশ। এ সময় পুলিশের লাঠিপেটায় ১৫ জন নেতা-কর্মী আহত হয়েছেন। গ্রেপ্তারকৃত ব্যক্তিরা হলেন: রাসেল (২২), রাজিব (২১) ও রাজু (২০)। জেলা ছাত্রদলের সভাপতি শেখ রিয়াজ উদ্দিন জানান, গতকাল রোববার সকালে নবনির্বাচিত কেন্দ্রীয় কমিটিকে শুভেচ্ছা জানিয়ে শহরের মিয়াপাড়া এলাকা থেকে জেলা ছাত্রদল মিছিলটি বের করে। সকাল সাড়ে ১০টায় এটি শহরের কালীবাড়ি মোড়ে এলে পুলিশ লাঠিপেটা শুরু করে। গোপালগঞ্জ সদর থানার ওসি জাকির হোসেন মোল্লা বলেন, পূর্বানুমতি না নিয়ে মিছিল বের করায় তিনজনকে আটক করা হয়েছে। গোপালগঞ্জ প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-09-10/news/288035~~
~~বজ্রপাত বজ্র ক্ষতি ক্ষয়ক্ষতি বৃষ্টি হত হতাহত ~~
~~বজ্রপাতে ১২টি দোকান পুড়ে ছাই~~
~~নিজস্ব প্রতিবেদক, কিশোরগঞ্জ | তারিখ: ১০-০৯-২০১২~~
~~কিশোরগঞ্জের করিমগঞ্জে বজ্রপাতে ১২টি দোকান পুড়ে গেছে। এতে অন্তত কোটি টাকার ক্ষয়ক্ষতি হয়েছে বলে জানা গেছে। শনিবার রাত দেড়টার দিকে এ ঘটনা ঘটে। পুলিশ ও ফায়ার সার্ভিস সূত্রে জানা যায়, শনিবার রাত ১০টার পর থেকে হালকা বৃষ্টিপাত শুরু হয়। রাত দেড়টার দিকে বিকট শব্দে বজ্রপাতে উপজেলা সদরের থানা রোডের টিনশেডের কয়েকটি ব্যবসাপ্রতিষ্ঠানে আগুন ধরে যায়। মুহূর্তেই আগুন ছড়িয়ে পড়ে আশপাশের দোকানগুলোতে। খবর পেয়ে কিশোরগঞ্জ থেকে দমকল বাহিনীর একটি দল গিয়ে স্থানীয় লোকজনের সহযোগিতায় কয়েক ঘণ্টার চেষ্টায় আগুন নিয়ন্ত্রণে আনে। ক্ষতিগ্রস্ত ব্যবসায়ীরা জানান, বিকট শব্দে কয়েকটি বজ্রপাত হওয়ার সঙ্গে সঙ্গে দোকানগুলো জ্বলতে দেখা যায়। এতে স্বর্ণ, লেপ-তোশক, মুদি, প্লাস্টিক, কাপড়ের দোকান, গ্রন্থাগারসহ মোট ১২টি দোকান পুড়ে যায়। ক্ষতিগ্রস্ত স্বর্ণের ব্যবসায়ী সুমন চন্দ্র দেবনাথ জানান, আগুনে তাঁদের কমপক্ষে কোটি টাকার ক্ষয়ক্ষতি হয়েছে। এ আগুনে তাঁরা নিঃস্ব হয়ে গেছেন। ব্যবসায়ীরা জানান, বজ্রপাতের সময় বিদ্যুৎ ছিল না। করিমগঞ্জ থানার ওসি শওকত জাহান জানান, বজ্রপাতে আগুনে দোকানপাট পুড়ে গেলেও কোনো হতাহতের ঘটনা ঘটেনি। কিশোরগঞ্জ ফায়ার সার্ভিসের স্টেশন মাস্টার সিরাজুল ইসলাম বজ্রপাত থেকে আগুন লাগার বিষয়টি নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-09-04/news/286377~~
~~বজ্রপাত বজ্র আহত দুর্ঘটনা নিহত মৃত্যু হত ~~
~~চট্টগ্রামে বজ্রপাতে একজনের মৃত্যু~~
~~নিজস্ব প্রতিবেদক, চট্টগ্রাম | তারিখ: ০৪-০৯-২০১২~~
~~বঙ্গোপসাগরে মাছ ধরতে গিয়ে বজ্রপাতে এক জেলের মৃত্যু হয়েছে। রোববার গভীর রাতে এ দুর্ঘটনা ঘটনা ঘটে। নিহত মৎস্যজীবীর নাম বাদল দাস (২৫)। তিনি নগরের হালিশহর থানাধীন দক্ষিণ হালিশহর জেলেপাড়ার সুরমোহন দাসের ছেলে। বজ্রপাতে তরুণ দাস (৪৫) নামের আরেক জেলে আহত হয়েছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-08-28/news/284384~~
~~বজ্রপাত বজ্র বৃষ্টি মারা ~~
~~বজ্রপাতে স্কুল ছাত্রের মৃত্যু~~
~~নিজস্ব প্রতিবেদক | তারিখ: ২৮-০৮-২০১২~~
~~রাজধানীর মুগদা এলাকায় গতকাল সোমবার দুপুরে বজ্রপাতে আজিজুল হক (১৪) নামের এক স্কুলছাত্র মারা গেছে। সে মুগদা মানিকনগরের স্থানীয় একটি স্কুলের অষ্টম শ্রেণীর ছাত্র ছিল। ঢাকা মেডিকেল কলেজ হাসপাতাল সূত্র জানায়, আজিজুল পরিবারের সঙ্গে মানিকনগরের থাকত। গতকাল দুপুরের দিকে বৃষ্টিতে ভিজতে সে বাসার ছাদে যায়। এ সময় বজ্রপাতের শব্দ শুনে তার পরিবারের লোকজন ছাদে গিয়ে দেখে, আজিজুল অচেতন অবস্থায় পড়ে আছে। তাকে উদ্ধার করে ঢাকা মেডিকেল কলেজ হাসপাতালে নেওয়া হলে কর্তব্যরত চিকিৎসক মৃত ঘোষণা করেন। মুগদা থানার এসআই সাইফুদ্দিন আহমেদ বলেন, লাশ ময়নাতদন্ত ছাড়াই পরিবারের কাছে হস্তান্তর করা হয়েছে। আজিজুলের বাবার নাম সিরাজুল হক।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-08-26/news/283990~~
~~বজ্রপাত বজ্র আহত ক্ষতি নিহত হত হতাহত ~~
~~বজ্রপাতে নিহত ১~~
~~রামগতি (লক্ষ্মীপুর) প্রতিনিধি | তারিখ: ২৬-০৮-২০১২~~
~~লক্ষ্মীপুরের রামগতি উপজেলায় মেঘনা নদীতে গতকাল শনিবার ভোরে মাছ ধরার সময় বজ্রপাতে মো. মুরাদ উদ্দিন (৩৫) নামের এক জেলে  নিহত হয়েছেন। এ ঘটনায় জাবের (৩৭) ও মিলাদ উদ্দিন (২৮) নামের অপর দুই জেলে আহত হন। বজ্রপাতে হতাহত ব্যক্তিরা আপন ভাই। এ ঘটনায় তাঁদের মাছ ধরার ট্রলারটির ব্যাপক ক্ষতি হয়েছে। ঘটনার সত্যতা নিশ্চিত করে স্থানীয় চর আবদুল্লাহ ইউনিয়ন পরিষদের (ইউপি) সদস্য মো. জসিম উদ্দিন জানান, মুরাদ, জাবের ও মিলাদ ইউনিয়নের ৯ নম্বর ওয়ার্ডের তেলির চর হাফেজউল্লাহ মার্কেট এলাকার আবদুল মুনাফের ছেলে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-08-25/news/283650~~
~~বজ্রপাত বজ্র আহত বৃষ্টি মারা মৃত্যু হত ~~
~~একনজরে~~
~~| তারিখ: ২৫-০৮-২০১২~~
~~আ.লীগের ক্ষোভ বগুড়ার দুপচাঁচিয়া উপজেলা শহরে গত বৃহস্পতিবার ভোরে জামায়াতে ইসলামীর নেতা-কর্মীরা আকস্মিক মিছিল বের করেন। এ সময় তাঁরা মানবতাবিরোধী অপরাধের অভিযোগে আটক মতিউর রহমান নিজামী, এ টি এম আজহারুল ইসলামসহ দলটির শীর্ষ নেতাদের মুক্তির দাবি জানান। একই দাবিতে তাঁরা শহরের সিও বাসস্ট্যান্ডে সমাবেশ করেন। এদিকে জামায়াত এসব কর্মসূচি পালন করায় উপজেলা আওয়ামী লীগের নেতা-কর্মীরা ক্ষোভ প্রকাশ করেছেন। দুপচাঁচিয়া থানার পরিদর্শক (তদন্ত) মোবারক হোসেন বলেন, ‘আমাদের প্রস্তুতির আগেই জামায়াতের নেতা-কর্মীরা কৌশলে মিছিল-সমাবেশ করেছেন।’ দুপচাঁচিয়া(বগুড়া) প্রতিনিধি সাপের কামড়ে মৃত্যু রাজশাহীর বাঘায় সাপের কামড়ে গত বৃহস্পতিবার দিবাগত রাতে রিংকু (৩) নামের এক শিশু মারা গেছে। সে উপজেলার দিঘা বলারবাড়ি গ্রামের আশরাফ আলীর ছেলে। রাত দুইটার দিকে ঘরের একটি কক্ষে মা-বাবার সঙ্গে ঘুমিয়ে থাকার সময় একটি বিষাক্ত সাপ রিংকুর পায়ে কামড় দেয়। এতে সে মারা যায়। নাটোরের বড়াইগ্রাম উপজেলার বাঘাইট গ্রামে বৃহস্পতিবার সাপের কামড়ে রুমা পালমা (৪৩) নামে এক গৃহবধূ মারা গেছেন। তিনি বাঘাইট গ্রামের পল পালমার স্ত্রী। বৃহস্পতিবার সন্ধ্যায় রুমা গরুর জন্য খড় আনতে গেলে বিষাক্ত সাপ তাঁকে কামড় দেয়। নিজস্ব প্রতিবেদক, রাজশাহী ও নাটোর প্রতিনিধি দাদা-নাতির মৃত্যু নীলফামারীর ডোমার উপজেলার গোমনাতী ইউনিয়নের ৯ নম্বর ওয়ার্ডের মাস্টারপাড়ায় বৃহস্পতিবার রাতে বজ্রপাতে দাদা সুকারু (৫০) ও নাতি জুয়েলের (১৪) মৃত্যু হয়েছে। ওই ইউনিয়ন পরিষদের ৯ নম্বর ওয়ার্ডের সদস্য রবিউল ইসলাম জানান, রাতে ভাত খেয়ে ঘরের বারান্দায় বসে গল্প করছিলেন সুকারু ও জুয়েল। এ সময় বজ্রপাতে তাঁরা মারা যান। নীলফামারী প্রতিনিধি চেয়ারম্যান অবাঞ্ছিত দুর্নীতির অভিযোগ তুলে মেহেরপুরের গাংনী উপজেলার তেঁতুলবাড়িয়া ইউনিয়ন পরিষদের (ইউপি) চেয়ারম্যান নাজমুল হুদাকে অবাঞ্ছিত ঘোষণা করেছেন ওই ইউপির সদস্যরা। এর আগে তাঁরা উপজেলা নির্বাহী কর্মকর্তার কাছে চেয়ারম্যানের বিরুদ্ধে একটি অভিযোগ দেন। ইউপি সদস্য আবদুল মতিন জানান, চেয়ারম্যান নাজমুল হুদা নির্বাচিত হওয়ার পর থেকেই সদস্যদের সিদ্ধান্ত ছাড়াই বিভিন্ন প্রকল্প গ্রহণ ও বিভিন্ন কাজে দুর্নীতি করে আসছেন। তবে চেয়ারম্যান নাজমুল হুদা সদস্যদের বিরুদ্ধ পাল্টা অভিযোগ তুলে জানান, খাদ্যশস্য উত্তোলন করে সদস্যরা কোনো কাজ না করেই তা আত্মসাৎ করেছেন। মেহেরপুর প্রতিনিধি বজ্রপাতে মৃত্যু বাগেরহাটের শরণখোলার পল্লিতে বজ্রপাতে নয়ন হাওলাদার (১১) নামের এক কিশোরের মৃত্যু হয়েছে। এ সময় তার বাবা আবদুস সালাম (৫৫) আহত হন। তাঁকে শরণখোলা উপজেলা স্বাস্থ্য কমপ্লেক্সে ভর্তি করা হয়েছে। বৃহস্পতিবার বেলা দুইটার দিকে উপজেলার দক্ষিণ সাউথখালী গ্রামে নিজ বাড়ির দোকানঘরে এ ঘটনা ঘটে। সাউথখালী ইউনিয়নের ইউপি সদস্য জাকির হোসেন হাওলাদার বলেন, বৃষ্টির সময় আবদুস সালাম হাওলাদার ও তাঁর ছেলে বাড়ির সামনে নিজের দোকানে বসে ছিলেন। এ সময় হঠাৎ বজ্রপাতে নয়ন ঘটনাস্থলেই মারা যায়। বাগেরহাট প্রতিনিধি স্কুলছাত্রী উদ্ধার বেড়ানোর কথা বলে বান্ধবীর এক নিকটাত্মীয় ১৮ আগস্ট বিকেলে রাজবাড়ীর দৌলতদিয়া যৌনপল্লিতে এক স্কুলছাত্রীকে (১৪) বিক্রি করে দেয়। বৃহস্পতিবার সন্ধ্যায় গোয়ালন্দ থানার পুলিশ ওই ছাত্রীকে উদ্ধার এবং দীপু বেগম (২৫) নামের এক বাড়িওয়ালিকে গ্রেপ্তার করেছে। গোয়ালন্দ ঘাট থানার এসআই ইলিয়াস হোসেন মুন্সি জানান, দীপু বেগম ওই ছাত্রীকে ২০ হাজার টাকায় বিক্রি করে দেন। এরপর যৌনবৃত্তিতে রাজি না হলে তাকে মারধর করা হতো। গোয়ালন্দ (রাজবাড়ী) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-08-24/news/283457~~
~~বজ্রপাত বজ্র আহত মৃত্যু হত ~~
~~বজ্রপাতে কৃষকের মৃত্যু~~
~~মঠবাড়িয়া (পিরোজপুর) প্রতিনিধি | তারিখ: ২৪-০৮-২০১২~~
~~পিরোজপুরের মঠবাড়িয়া উপজেলার গিলাবাদ গ্রামে বজ্রপাতে আবদুল মালেক (৪০) নামে এক কৃষকের মৃত্যু হয়েছে। দাউদখালী ইউনিয়ন পরিষদের (ইউপি) ভারপ্রাপ্ত চেয়ারম্যান জাহাঙ্গীর হোসেন ও গ্রামবাসী সূূত্রে জানা গেছে, গতকাল বৃহস্পতিবার দুপুর সাড়ে ১২টার দিকে আবদুল মালেক মাঠে কাজ করছিলেন। এ সময় হঠাৎ বজ্রপাতে তিনি আহত হন। গুরুতর অবস্থায় মঠবাড়িয়া উপজেলা স্বাস্থ্য কমপ্লেক্সে নেওয়ার পর কর্তব্যরত চিকিৎসক তাঁকে মৃত ঘোষণা করেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-08-11/news/280965~~
~~বজ্রপাত বজ্র আহত ঝড় নিহত বৃষ্টি মৃত্যু হত হতাহত ~~
~~ধরমপাশায় বজ্রপাতে মসজিদের ইমামসহ ১০ মুসল্লির মৃত্যু~~
~~সুনামগঞ্জ । ও ধরমপাশা প্রতিনিধি | তারিখ: ১১-০৮-২০১২~~
~~সুনামগঞ্জের ধরমপাশা উপজেলার একটি অস্থায়ী মসজিদে তারাবির নামাজের সময় বজ্রপাতে ঘটনাস্থলেই ইমামসহ ১০ জনের মৃত্যু হয়েছে। আহত হয়েছেন আরও ১৫ জন। গতকাল শুক্রবার রাত নয়টার দিকে উপজেলার জয়শ্রী ইউনিয়নের সরস্বতীপুর গ্রামে এ ঘটনা ঘটে। ধরমপাশা থানার ভারপ্রাপ্ত কর্মকর্তা (ওসি) বায়েস আলম রাত সাড়ে ১১টায় এই হতাহতের ঘটনা নিশ্চিত করেছেন। স্থানীয় ইউপি সদস্য আবুল কালাম জানান, সরস্বতীপুর গ্রামে একটি জামে মসজিদ রয়েছে। কিন্তু গ্রামটি অনেক বড় হওয়ায় গ্রামের একাংশের লোকজন তারাবির নামাজ আদায় করার জন্য আরেকটি অস্থায়ী মসজিদ তৈরি করেন। মসজিদ ঘরটি টিনশেডের ছিল। সেখানে গতকাল শুক্রবার রাতে ৩৫ থেকে ৪০ জন মুসল্লি তারাবির নামাজ আদায় করছিলেন। ইউপি সদস্য জানান, রাত সাড়ে আটটার দিকে এলাকায় ঝড়-বৃষ্টি শুরু হয়। এর কিছুক্ষণ পরই তাঁরা প্রচণ্ড বজ্রপাতের শব্দ শুনতে পান। এরপর লোকজনের চিৎকার শুনে সেখানে গিয়ে দেখেন মসজিদের ভেতরে আহত মুসল্লিরা আর্তনাদ করছেন। পরে তাঁদের উদ্ধার করে তিনটি নৌকায় করে ধরমপাশা স্বাস্থ্য কমপ্লেক্সে পাঠানোর ব্যবস্থা করেন। আহত ব্যক্তিদের মধ্যে অনেকের অবস্থা খুব খারাপ। বজ্রপাতে নিহত ব্যক্তিরা হলেন: মসজিদের ইমাম হাফেজ শাহাব উদ্দিন (৫০), নুরুল ইসলাম (৪৫), রিপন মিয়া (২৫), তাহেদ মিয়া (৬০), মানিক মিয়া (৫০), হযরত আলী (২০), নজরুল ইসলাম (৫২), গফুর মিয়া (৬০), মজম্মিল আলী (২০) ও নুর ইসলাম (২৫)। ধরমপাশা থানার ওসি বায়েস আলম জানান, উপজেলা সদর থেকে ঘটনাস্থলে যেতে তিন-চার ঘণ্টা লাগে। থানা থেকে পুলিশ ঘটনাস্থলে রওনা দিয়েছে। তিনি আহতদের স্বাস্থ্য কমপ্লেক্সে নিয়ে আসার ব্যবস্থা করছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-08-11/news/281006~~
~~বজ্রপাত বজ্র নিহত হত ~~
~~সংক্ষেপে সারা দেশ~~
~~| তারিখ: ১১-০৮-২০১২~~
~~তালাবদ্ধ ফ্ল্যাটে লাশ নারায়ণগঞ্জের রূপগঞ্জ উপজেলায় তালাবদ্ধ একটি ফ্ল্যাট থেকে আবদুল হামিদ (২৪) নামের এক যুবকের বস্তাবন্দী লাশ উদ্ধার করেছে পুলিশ। গতকাল শুক্রবার সকালে উপজেলার গোলাকান্দাইল দক্ষিণপাড়া এলাকা থেকে তাঁর লাশ উদ্ধার করা হয়। ময়নাতদন্তের জন্য হামিদের লাশ নরসিংদী জেনারেল হাসপাতাল মর্গে পাঠানো হয়েছে। রূপগঞ্জ থানার ওসি আতিকুর রহমান খান বলেন, গোলাকান্দাইল দক্ষিণপাড়া এলাকার জয়নুদ্দিনের বাড়িতে আড়াই মাস আগে একটি ফ্ল্যাটের দুটি রুম সাবলেট নেন আবদুল হামিদ, মামুন ও এক নারী। এক সপ্তাহ আগে ফ্ল্যাটের দরজায় তালা লাগিয়ে ভাড়াটেরা চলে যায়। গতকাল সকালে তালাবদ্ধ ওই ফ্ল্যাট থেকে দুর্গন্ধ বের হলে লোকজনের সন্দেহ হয়। তারা পুলিশে খবর দিলে বেলা ১১টার দিকে পুলিশ এসে ফ্ল্যাটের তালা ভেঙে বস্তাবন্দী লাশ উদ্ধার করে। নারায়ণগঞ্জ প্রতিনিধি। অবশেষে বদলি সুনামগঞ্জের জগন্নাথপুর থানার উপপরিদর্শক (এসআই) গাজী মিজানুর রহমানকে অবশেষে বদলি করা হয়েছে। গতকাল শুক্রবার তাঁকে তাহিরপুর থানায় বদলি করা হয়। জগন্নাথপুর থানায় যোগদানের পর থেকেই এসআই মিজানুরের বিরুদ্ধে অসদাচরণ, ঘুষ, দুর্নীতিসহ নানা অনিয়মের অভিযোগ ওঠে। সম্প্রতি তিনি জগন্নাথপুর সদর বাজারের এক ব্যবসায়ীকে থানায় ডেকে নিয়ে মারধর করেন। এ ঘটনায় পরে ওই ব্যবসায়ীর কাছে ক্ষমা চান। এলাকাবাসী তাঁর বদলির দাবি জানিয়ে আসছিল। জগন্নাথপুর থানার ওসি অহিদুর রহমান এ খবরের সত্যতা নিশ্চিত করেছেন। জগন্নাথপুর (সুনামগঞ্জ) প্রতিনিধি। বজ্রপাতে নিহত চাঁপাইনবাবগঞ্জের শিবগঞ্জ উপজেলার চরলক্ষ্মীপুরে বজ্রপাতে নিহত এক তরুণের মৃতদেহ শুক্রবার সন্ধ্যায় পদ্মা নদী থেকে উদ্ধার করা হয়েছে। তাঁর নাম সোলেমান আলী (১৮)। তিনি একই এলাকার শফিকুল ইসলামের ছেলে। শিবগঞ্জ উপজেলা পাঁকা ইউপির সদস্য হাবিবুর রহমান জানান, বৃহস্পতিবার বিকেলে নৌকা পদ্মা নদী পার হওয়ার সময় বজ্রপাত হলে নৌকা থেকে পড়ে যান সোলেমান। অনেক খোঁজাখুঁজির পরও ওই দিন তাঁর মৃতদেহ পাওয়া যায়নি। শুক্রবার সন্ধ্যায় তাঁর লাশ ভেসে উঠলে স্থানীয় লোকজন তা উদ্ধার করে। নিজস্ব প্রতিবেদক, চাঁপাইনবাবগঞ্জ।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-08-10/news/280803~~
~~বজ্রপাত বজ্র বৃষ্টি মৃত্যু ~~
~~সংক্ষেপে সারা দেশ~~
~~| তারিখ: ১০-০৮-২০১২~~
~~বিদ্যুৎস্পৃষ্ট হয়ে গোপালগঞ্জের কোটালীপাড়া উপজেলার গোপালপুর গ্রামে গতকাল বৃহস্পতিবার সকালে বিদ্যুৎস্পৃষ্ট হয়ে মোকিত মল্লিক (২৪) নামের একজন যুবকের মৃত্যু হয়েছে। কোটালীপাড়া থানার ভারপ্রাপ্ত কর্মকর্তা (ওসি) তোতা মিয়া জানান, তাঁর লাশ সদর হাসপাতালের মর্গে পাঠানো হয়েছে। এ ঘটনায় অপমৃত্যু মামলা হয়েছে। গোপালগঞ্জ প্রতিনিধি। বজ্রপাতে মৃত্যু সাতক্ষীরার শ্যামনগর উপজেলায় গতকাল বৃহস্পতিবার বেলা ১১টার দিকে বজ্রপাতে এক চিংড়িচাষির মৃত্যু হয়েছে। তাঁর নাম আবদুল হান্নান (৩৫)। বাড়ি উপজেলার ৯ নম্বর সোরা গ্রামে। তিনি গুঁড়ি গুঁড়ি বৃষ্টির মধ্যে উপজেলার বুড়িগোয়ালিনী এলাকা থেকে নৌকায় করে খোলপেটুয়া নদী পার হয়ে বাড়ি ফিরছিলেন। হঠাৎ বজ্রপাতে তাঁর মৃত্যু হয়। শ্যামনগর থানার ভারপ্রাপ্ত কর্মকর্তা (ওসি) আমীর তৈমুর এ ঘটনার সত্যতা নিশ্চিত করেছেন। নিজস্ব প্রতিবেদক, সাতক্ষীরা। ট্রেনে কাটা পড়ে কুড়িগ্রাম যতিনেরহাট এলাকায় গত বুধবার দুপুরে টেনে কাটা পড়ে অজ্ঞাতনামা এক প্রতিবন্ধী যুবকের (২২) মৃত্যু হয়। এর পর থেকে লাশটি রেললাইনের পাশে পড়ে ছিল। গতকাল বৃহস্পতিবার বেলা দুইটার দিকে লালমনিরহাট থেকে রেলওয়ে পুলিশের একটি দল লাশ উদ্ধার করে ময়নাতদন্তের জন্য কুড়িগ্রাম হাসপাতালের মর্গে পাঠায়। কুড়িগ্রাম সদর থানার ভারপ্রাপ্ত কর্মকর্তা (ওসি) মইনুল ইসলাম এ ঘটনার সত্যতা নিশ্চিত করেছেন। নিজস্ব প্রতিবেদক, কুড়িগ্রাম।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-08-09/news/280465~~
~~বজ্রপাত বজ্র আহত মৃত্যু হত ~~
~~সংক্ষেপে সারা দেশ~~
~~| তারিখ: ০৯-০৮-২০১২~~
~~শ্রমিকদের মানববন্ধন মাদারীপুরের ঝাউদি ইউনিয়নের ব্রাহ্মন্দী এলাকায় এলজিইডির প্রকল্পে কাজের ৩৭০ জন মাটিকাটা শ্রমিককে প্রায় ৯৮ লাখ টাকা পরিশোধ করা হয়নি। পাওনা টাকার দাবিতে গতকাল বুধবার সকালে মাদারীপুর প্রেসক্লাবের সামনে শ্রমিকেরা মানববন্ধন করেন। শ্রমিকদের দাবি, ১৯৯৮ সালে এলজিইডির অধীনে প্রায় তিন কিলোমিটার বেড়িবাঁধ ও বন্যা পুনর্বাসন কাজ করেন তাঁরা। কিন্তু এলজিইডি কর্তৃপক্ষ ওই কাজের পাওনা ৯৮ লাখ টাকা এখনো পরিশোধ করেনি। মাদারীপুর প্রতিনিধি। বেগুনে লোকসান কিশোরগঞ্জের পাকুন্দিয়া উপজেলার তারাকান্দি ও মুনিয়ারীকান্দা পাইকারি সবজির হাটে গতকাল বুধবার প্রতি কেজি বেগুন বিক্রি হয়েছে মাত্র তিন টাকায়। মঙ্গলবাড়িয়া গ্রামের কৃষক আমিরুল হক বলেন, দুজন দিনমজুর নিয়ে খেত থেকে চার মণ বেগুন তোলেন তিনি। ১০০ টাকায় একটি রিকশা ভাড়া করে ওই বেগুন তারাকান্দি বাজারে নেন। চার মণ বেগুন বিক্রি করেন ৪৮০ টাকায়। এ থেকে দিনমজুরদের দেন ৪০০ টাকা। তিনি পকেট থেকে ২০ টাকা দিয়ে রিকশা ভাড়া পরিশোধ করেন। পাকুন্দিয়া (কিশোরগঞ্জ) প্রতিনিধি। বজ্রপাতে মৃত্যু নেত্রকোনার পূর্বধলা উপজেলায় গতকাল বুধবার সকালে বজ্রপাতে ইমরান হোসেন (২০) নামের এক কলেজছাত্রের মৃত্যু হয়েছে। তাঁর বাড়ি উপজেলার বুধি গ্রামে। তিনি পূর্বধলা ডিগ্রি কলেজের দ্বাদশ শ্রেণীর ছাত্র ছিলেন। এলাকাবাসী সূত্রে জানা গেছে, সকালে ইমরান তাঁর বাবার সঙ্গে বাড়ির পাশের খেতে কাজ করতে যান। এ সময় বজ্রপাতে তিনি গুরুতর আহত হন। পরে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাঁকে মৃত ঘোষণা করেন। পূর্বধলা (নেত্রেকোনা) প্রতিনিধি।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-07-19/news/275006~~
~~বজ্রপাত বজ্র নিহত মারা মৃত্যু হত ~~
~~একনজরে~~
~~| তারিখ: ১৯-০৭-২০১২~~
~~ছাত্রলীগের সম্মেলন সিরাজগঞ্জের তাড়াশ উপজেলা ছাত্রলীগের ত্রিবার্ষিক সম্মেলন গত সোমবার তাড়াশ ডিগ্রি কলেজ চত্বরে অনুষ্ঠিত হয়েছে। এতে প্রধান অতিথি ছিলেন স্থানীয় সাংসদ মো. ইসাহাক হোসেন তালুকদার। সম্মেলনের উদ্বোধন করেন জেলা ছাত্রলীগের সভাপতি মো. আসাদুজ্জামান সোহেল। উপজেলা ছাত্রলীগের সভাপতি পিয়াস উদ্দীনের সভাপতিত্বে সম্মেলনে বক্তব্য দেন ছাত্রলীগের কেন্দ্রীয় সহসভাপতি শাহীন আহমেদ, তাড়াশ উপজেলা পরিষদের চেয়ারম্যান মো. আমজাদ হোসেন প্রমুখ। পরে সরাসরি ভোটের মাধ্যমে মো. আনিসুর রহমান সভাপতি ও সোহেল রানা সাধারণ সম্পাদক নির্বাচিত হন। নিজস্ব প্রতিবেদক, সিরাজগঞ্জ ইউপি নির্বাচন ফরিদপুরের মধুখালী উপজেলার তিনটি ইউনিয়ন পরিষদের (ইউপি) নির্বাচন গত মঙ্গলবার অনুষ্ঠিত হয়। নির্বাচনে আড়পাড়া ইউনিয়নে মো. বদিউজ্জামান চেয়ারম্যান হিসেবে নির্বাচিত হয়েছেন। তাঁর নিকটতম প্রতিদ্বন্দ্বী ছিলেন মো. ইসহাক আলী মোল্লা। মেঘচামী ইউনিয়নে মো. সাবিরউদ্দীন শেখ চেয়ারম্যান নির্বাচিত হয়েছেন। তাঁর নিকটতম প্রতিদ্বন্দ্বী ছিলেন মো. হাসান আলী খান। ডুমাইন ইউনিয়নে চেয়ারম্যান হিসেবে নির্বাচিত হয়েছেন শাহ আসাদুজ্জামান। তাঁর নিকটতম প্রতিদ্বন্দ্বী ছিলেন মো. আলতাফ হোসেন মোল্লা। ফরিদপুর । । ছাত্রের মৃত্যু নারায়ণগঞ্জের আড়াইহাজার উপজেলার বিশনন্দী ইউনিয়নের চৈতনকান্দা গ্রামে ইয়াসিন মিয়া (১৩) নামের এক ছাত্র গতকাল বুধবার দুপুরে বজ্রপাতে মারা গেছে। চৈতনকান্দা গোলাম মো. উচ্চবিদ্যালয়ের অষ্টম শ্রেণীর ছাত্র ইয়াসিনের বাবা মোস্তফা মিয়া বলেন, ইয়াসিন গতকাল পরীক্ষা দিয়ে বিদ্যালয় থেকে বাড়ি ফেরার পথে বজ্রপাতে ঘটনাস্থলেই মারা যায়। আড়াইহাজার থানার ভারপ্রাপ্ত কর্মকর্তা (ওসি) সৈয়দ নজরুল ইসলাম ঘটনার সত্যতা নিশ্চিত করেছেন। নারায়ণগঞ্জ প্রতিনিধি যুবকের লাশ নারায়ণগঞ্জের বন্দর উপজেলায় অজ্ঞাতপরিচয় এক যুবকের (২৫) লাশ উদ্ধার করা হয়েছে। শীতলক্ষ্যা নদী থেকে পুলিশ গতকাল বুধবার দুপুরে ওই লাশ উদ্ধার করে ময়নাতদন্তের জন্য মুন্সিগঞ্জ জেলা হাসপাতাল মর্গে পাঠিয়েছে। বন্দর থানার ভারপ্রাপ্ত কর্মকর্তা (ওসি) আকতার হোসেন বলেন, বন্দর উপজেলার কলাগাছিয়া ইউনিয়নের শীতলক্ষ্যা নদীতে লাশ ভাসতে দেখে এলাকাবাসী পুলিশে খবর দেয়। নিহত ব্যক্তির পরনে জিনসের প্যান্ট ও লাল গেঞ্জি ছিল। লাশের গায়ে আঘাতের চিহ্ন রয়েছে। নারায়ণগঞ্জ প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-07-19/news/275005~~
~~বজ্রপাত বজ্র নিহত মারা হত ~~
~~পাকুন্দিয়ায় বজ্রপাতে একজনের মৃত্যু~~
~~পাকুন্দিয়া (কিশোরগঞ্জ) প্রতিনিধি | তারিখ: ১৯-০৭-২০১২~~
~~কিশোরগঞ্জের পাকুন্দিয়া উপজেলার হোসন্দী ইউনিয়নের পশ্চিম আৎকাপাড়া গ্রামের ইসমাইল হোসেন (৫০) গতকাল বুধবার সকালে বজ্রপাতে মারা গেছেন। সৌদি আরব প্রবাসী ইসমাইল তাঁর গাভির খাবার আনতে বাইরে গিয়েছিলেন। এ সময় বজ্রপাত হলে তিনি ঘটনাস্থলেই নিহত হন বলে এলাকাবাসী জানিয়েছে। হোসেন্দী ইউনিয়ন পরিষদের (ইউপি) সদস্য রফিক মিয়া ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-07-19/news/275021~~
~~বজ্রপাত বজ্র আহত মৃত্যু হত ~~
~~বজ্রপাতে কৃষকের মৃত্যু~~
~~মঠবাড়িয়া (পিরোজপুর) প্রতিনিধি | তারিখ: ১৯-০৭-২০১২~~
~~পিরোজপুরের মঠবাড়িয়া উপজেলার দক্ষিণ গুলিসাখালী গ্রামে গতকাল বুধবার সন্ধ্যায় বজ্রপাতে আবদুল হক (৩৮) নামের একজন কৃষকের মৃত্যু হয়েছে। হলতা গুলিসাখালী ইউনিয়নের ৩ নম্বর ওয়ার্ডের সদস্য তানভীর হোসেন প্রথম আলো ডটকমকে ঘটনার সত্যতা নিশ্চিত করেছেন। তিনি বলেন, গতকাল বুধবার সন্ধ্যা ছয়টার দিকে খেতে কৃষিকাজ করছিলেন আবদুল হক। এ সময় হঠাত্ বজ্রপাতে গুরুতর আহত হন তিনি। স্থানীয় লোকজন তাঁকে মঠবাড়িয়া উপজেলা স্বাস্থ্য কমপ্লেক্সে নিয়ে যান। সেখানে কর্তব্যরত চিকিত্সক তাঁকে মৃত ঘোষণা করেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-07-18/news/274647~~
~~বজ্রপাত বজ্র আহত মারা মৃত্যু হত ~~
~~সাপাহারে বজ্রপাতে বাবা-ছেলের মৃত্যু~~
~~নওগাঁ প্রতিনিধি | তারিখ: ১৮-০৭-২০১২~~
~~নওগাঁর সাপাহার উপজেলার তিলনা গ্রামে গতকাল মঙ্গলবার বেলা সাড়ে তিনটার দিকে আকস্মিক বজ্রপাতে আবদুস ছালাম (৫০) ও তাঁর ছেলে জুয়েল রানার (২৫) মৃত্যু হয়েছে। এ সময় একই গ্রামের বাবু (২২) নামের এক তরুণ মারাত্মকভাবে আহত হন। আহত বাবু জানান, ঘটনার সময় তাঁরা গ্রামসংলগ্ন একটি ফসলের মাঠে ধান লাগানোর কাজ করছিলেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-07-16/news/274075~~
~~বজ্রপাত বজ্র নিহত বৃষ্টি মৃত্যু হত ~~
~~একনজরে~~
~~| তারিখ: ১৬-০৭-২০১২~~
~~বাবা-মেয়ের মৃত্যু বাগেরহাটের রামপালে বজ্রপাতে বাবা-মেয়ের মৃত্যু হয়েছে। গত শনিবার বিকেলে উপজেলার শ্রীকলস গ্রামে এ ঘটনা ঘটে। নিহতরা হলো ওই গ্রামের বাবলুর রহমান (৪০) ও তাঁর মেয়ে ফারজানা আক্তার (৭)। রামপাল থানার ওসি এস এম আনোয়ার বলেন, শনিবার বিকেলে মেয়েকে নিয়ে নিজ বাড়ির বারান্দায় বসেছিলেন বাবলুর রহমান। এ সময় বৃষ্টির সঙ্গে বজ্রপাত হয়। রামপাল উপজেলা স্বাস্থ্য কমপ্লেক্সে নিয়ে যাওয়া হলে চিকিৎসকেরা তাঁদের মৃত ঘোষণা করেন। বাগেরহাট প্রতিনিধি বৃক্ষমেলা শুরু ‘সবুজ নগর সবুজ দেশ, লাল সবুজের বাংলাদেশ’ স্লোগান সামনে রেখে জয়পুরহাটে ছয় দিনব্যাপী বৃক্ষমেলা শুরু হয়েছে। গতকাল রোববার শহরের শহীদ ডা. আবুল কাশেম ময়দানে এ মেলার উদ্বোধন করেন জেলা প্রশাসক অশোক কুমার বিশ্বাস। জেলা প্রশাসন, জেলা কৃষি ও বন বিভাগের উদ্যোগে এ মেলায় বিভিন্ন প্রজাতির বনজ, ফলদ ও ঔষধি গাছের ৩৫টি স্টল বসানো হয়েছে। জয়পুরহাট প্রতিনিধি নেশার বড়ি জব্দ দিনাজপুরের বিরামপুর উপজেলায় গতকাল অভিযান চালিয়ে চার লাখ ২২ হাজার ভারতীয় নেশার বড়ি জব্দ করেছে বর্ডার গার্ড বাংলাদেশ (বিজিবি)। বিজিবি সূত্রে জানা গেছে, গতকাল ভোরে উপজেলার ডুগডুগি বাজারে চোরাকারবারিদের ধাওয়া করে বিজিবি। এ সময় চোরাকারবারিরা তিনটি চটের বস্তা ফেলে পালিয়ে যায়। পরে ওই বস্তাগুলোতে রাখা চার লাখ ২২ হাজারটি নেশাজাতীয় ভারতীয় বড়ি ‘প্রাকটিন’ জব্দ করা হয়। বিরামপুর (দিনাজপুর) প্রতিনিধি গোপালগঞ্জে শোভাযাত্রা ‘সবাই মিলে মূল্যসংযোজন কর (মূসক) দিব—দেশ গড়ায় অংশ নিব’ স্লোগান সামনে রেখে গতকাল রোববার গোপালগঞ্জ শহরে বর্ণাঢ্য শোভাযাত্রা বের করা হয়। কাস্টমস এক্সাইজ ও ভ্যাট বিভাগ, গোপালগঞ্জ বিভাগীয় কার্যালয় জাতীয় মূসক সপ্তাহ উপলক্ষে এ শোভাযাত্রার আয়োজন করে। গতকাল সকালে জেলা প্রশাসকের কার্যালয়ের সামনে থেকে অতিরিক্ত জেলা প্রশাসক (সার্বিক) মো. মনিরুজ্জামানের নেতৃত্বে শোভাযাত্রাটি বের করা হয়। গোপালগঞ্জ প্রতিনিধি ছিনতাইকারী গ্রেপ্তার রাজবাড়ীর গোয়ালন্দ ঘাট থানার পুলিশ মাইক্রোবাস ছিনতাইয়ের অভিযোগে সিরাজ মোল্যা (৩৫) নামে একজনকে গতকাল রোববার গ্রেপ্তার করেছে। তাঁর বাড়ি গোয়ালন্দ উপজেলার ছোটভাকলা দক্ষিণ চরপাচুরিয়া গ্রামে। গত ১১ জুন ঢাকায় যাওয়ার উদ্দেশ্যে ভাড়া করার পর চালক আসলাম মণ্ডলকে অচেতন করে মাইক্রোবাস ছিনতাই করা হয়। চালক ফিরে না আসায় মাইক্রোবাসের মালিক মো. হোসেন এ ঘটনায় ওই দিনই গোয়ালন্দ ঘাট থানায় সাধারণ ডায়েরি (জিডি) করেন। চালকের দেওয়া তথ্যের ভিত্তিতে পুলিশ গতকাল দুপুরে সদর উপজেলার গোয়ালন্দ মোড় থেকে সিরাজকে গ্রেপ্তার করে। গোয়ালন্দ (রাজবাড়ী) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-07-15/news/273738~~
~~বজ্রপাত বজ্র নিহত মৃত্যু হত ~~
~~ফটিকছড়িতে বজ্রপাতে যুবকের মৃত্যু~~
~~ফটিকছড়ি (চট্টগ্রাম) প্রতিনিধি | তারিখ: ১৫-০৭-২০১২~~
~~চট্টগ্রামের ফটিকছড়ি উপজেলায় বজ্রপাতে মো. আনু (২৩) নামের এক যুবকের মৃত্যু হয়েছে। গতকাল শনিবার সকালে উপজেলার দৌলতপুরের ইমামনগর গ্রামে মাঠে কাজ করার সময় বজ্রপাতে তাঁর মৃত্যু হয়। নিহত আনু সুনামগঞ্জের ধরমপাশা উপজেলার কেশবপুর গ্রামের গিয়াস উদ্দিনের ছেলে। জানা যায়, কিছু দিন আগে সুনামগঞ্জ থেকে আনু কয়েকজন সঙ্গীয় কামলা হিসেবে ফটিকছড়িতে আসেন। গতকাল ইমাম নগর গ্রামের কৃষক শফিউল আলমের কৃষি জমিতে দিনমজুরের কাজ করার সময় বিকট শব্দে বজ্রপাতের সৃষ্টি হয়। এতে তার মৃত্যু ঘটে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-07-01/news/270191~~
~~বজ্রপাত বজ্র আহত ক্ষতি নিহত হত ~~
~~মহেশখালীতে ত্রাণসামগ্রী পৌঁছেছে~~
~~মহেশখালী (কক্সবাজার) প্রতিনিধি | তারিখ: ০১-০৭-২০১২~~
~~কক্সবাজারের মহেশখালী উপজেলায় পাহাড়ধসে ক্ষতিগ্রস্ত পরিবারের মধ্যে গতকাল শনিবার সরকারি ত্রাণ পৌঁছেছে। পাহাড়ধসের ঘটনায় ক্ষতিগ্রস্ত ১১টি পরিবারের মধ্যে প্রশাসনের পক্ষ থেকে এক লাখ ৩০ হাজার টাকা বিতরণ করা হয়েছে। কিন্তু ভারী বর্ষণে ক্ষতিগ্রস্ত পরিবারের জন্য ৫২ টন চাল বরাদ্দ এলেও গতকাল পর্যন্ত তা বিতরণ করা হয়নি। উপজেলা প্রশাসন সূত্র জানায়, গত সোম ও মঙ্গলবারের ভারী বর্ষণ ও পাহাড়ি ঢলে উপজেলার আটটি ইউনিয়নের ৫০০ বসতবাড়ি ভেঙে যায়। আর পাহাড়ধস ও বজ্রপাতের ঘটনায় এক শিশুসহ পাঁচজন নিহত হন। আহত হন ২০ জন। গতকাল বিকেলে উপজেলা পরিষদের সম্মেলন কক্ষে প্রশাসনের পক্ষে পাহাড়ধসে নিহত পাঁচ ব্যক্তির পরিবারকে (প্রত্যেকের পরিবারকে ২০ হাজার টাকা করে) এক লাখ টাকা এবং আহত ছয় ব্যক্তির পরিবারকে (প্রত্যেকের পরিবারকে পাঁচ হাজার টাকা করে) ৩০ হাজার টাকা বিতরণ করা হয়েছে। এ সময় উপস্থিত ছিলেন কক্সবাজার জেলা আওয়ামী লীগের নেতা ও পরিবেশ বিজ্ঞানী ড. আনচারুল করিম, উপজেলা নির্বাহী কর্মকর্তা (ইউএনও) এ টি এম কাউসার হোসেন, প্রকল্প বাস্তবায়ন কর্মকর্তা (পিআইও) বিশ্বনাথ মজুমদার, রেড ক্রিসেন্টের কর্মকর্তা মামুনুর রশিদ প্রমুখ।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-07-01/news/270230~~
~~বজ্রপাত বজ্র নিহত বৃষ্টি মারা হত ~~
~~বাউফলে বজ্রপাতে কৃষক নিহত~~
~~বাউফল (পটুয়াখালী) সংবাদদাতা | তারিখ: ০১-০৭-২০১২~~
~~পটুয়াখালীর বাউফল উপজেলার কেশবপুর ইউনিয়নের মমিনপুর চরে গতকাল শনিবার বজ্রপাতে একজন নিহত হয়েছেন। তাঁর নাম আমির হোসেন (২৫)। তিনি একই ইউনিয়নের মমিনপুর গ্রামের আবদুর রহমান হাওলাদারের ছেলে। স্থানীয় সূত্রে জানা গেছে, গতকাল সকাল সাতটার দিকে আমির মমিনপুর চরে আমন ধানের বীজতলা তৈরি করছিলেন। এ সময় গুঁড়ি গুঁড়ি বৃষ্টি হচ্ছিল। হঠাৎ বজ্রপাতে ঘটনাস্থলেই তিনি মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-30/news/269958~~
~~বজ্রপাত বজ্র ক্ষতি ঝড় প্রাণহানি বৃষ্টি মারা ~~
~~কক্সবাজারে বন্যার পানি কমতে শুরু করেছে~~
~~আবদুল কুদ্দুস, কক্সবাজার | তারিখ: ৩০-০৬-২০১২~~
~~কক্সবাজার সদর, রামু, চকরিয়া, পেকুয়াসহ জেলার আটটি উপজেলার তিন শতাধিক গ্রাম থেকে বন্যার পানি কমতে শুরু করেছে। তবে জেলার বিভিন্ন এলাকায় এখনো অন্তত আড়াই লাখ মানুষ পানিবন্দী রয়েছে। এসব এলাকায় পানীয় জল ও খাবারের সংকট চলছে। অনেক স্থানেই ত্রাণ না পৌঁছার খবর পাওয়া গেছে। এদিকে গতকাল জেলায় আরও চারজনের লাশ উদ্ধার করা হয়েছে। এ নিয়ে কক্সবাজারে এই দুর্যোগের ঘটনায় প্রাণহানির সংখ্যা ৪৮-এ পৌঁছাল। জেলার রামু উপজেলার ফতেখাঁরকুল, রাজারকুল, দক্ষিণ মিঠাছড়ি, কাউয়ারখোপসহ বেশ কিছু এলাকা ঘুরে দেখা যায়, প্রায় ২০ হাজার ঘরবাড়িতে এখনো বন্যার পানি রয়েছে। গর্জনিয়া ইউনিয়ন পরিষদের (ইউপি) চেয়ারম্যান তৈয়ব উল্লাহ চৌধুরী জানান, বৃষ্টি বন্ধ থাকায় বন্যার পানি নামতে শুরু করেছে। এতে মানুষ কিছুটা স্বস্তি পাচ্ছে। তবে শুক্রবার হালকা বৃষ্টি হওয়ায় আবার আতঙ্ক দেখা দেয়। রামুর ফতেখাঁরকুল ইউনিয়নের মণ্ডলপাড়ার বাসিন্দা এসএসসিতে জিপিএ-৫ পাওয়া অদম্য মেধাবী উম্মে হাফছা জানায়, পাঁচ দিন ধরে তারা স্থানীয় প্রাথমিক বিদ্যালয়ে আছে। বন্যায় তাদের বাড়ি ডুবে গেছে। ওই বিদ্যালয়ে শতাধিক পরিবার পাঁচ দিন ধরে শুকনা খাবার খেয়ে কোনো রকম সময় পার করছে। সেখানে কোনো ত্রাণ পৌঁছায়নি। উপজেলার রাজারকুল গ্রামের বৃদ্ধ হাসমত আলী (৬৫) জানান, গত মঙ্গলবার থেকে তাঁদের পুরো গ্রাম ডুবে রয়েছে। গ্রামের লোকজন ঘূর্ণিঝড় আশ্রয়কেন্দ্র ও আশপাশের উঁচু স্থানে আশ্রয় নিয়েছে। গতকাল দুপুরের দিকে বাঁকখালী নদীর বাংলাবাজার, খুরুলিয়া ও রামুর ফতেখাঁরকুল অংশে বন্যার কারণে মৃত বেশ কিছু গবাদিপশুর মৃতদেহ দেখা যায়। চকরিয়া, পেকুয়া ও সদর উপজেলা পরিষদের চেয়ারম্যানদের সঙ্গে কথা বলে জানা যায়, বন্যায় তিন উপজেলায় অনেক গ্রামীণ সড়ক বিলীন হয়ে গেছে। ফতেখাঁরকুল ইউনিয়নের ভূতপাড়ায়, হাইটুপী, রাজারকুল, নয়াপাড়াসহ অন্তত ১৫টি স্থানে বাঁধ ও সড়ক বিলীন হয়ে গেছে। স্থানীয় লোকজন জানান, বন্যার কারণে চার দিন ধরে রামু চৌমুহনী-নাইক্ষ্যংছড়ি, রামু-মরিচ্যা আরাকান, রশিদনগর-ধলিরছড়া, চেইন্দা-রাজারকুল, ঈদগাহ-ঈদগড়, তেচ্ছিপুল-লম্বরীপাড়া সড়কসহ বিভিন্ন সড়কে যান চলাচল বন্ধ রয়েছে। রামু উপজেলা পরিষদের ভাইস চেয়ারম্যান মুসরাত জাহান জানান, দুর্গত এলাকায় এখন খাবার ও বিশুদ্ধ পানির তীব্র সংকট চলছে। অনেক মানুষ অনাহারে-অর্ধাহারে দিন কাটাচ্ছেন। অনেক গ্রামে শুক্রবার বিকেল পর্যন্ত কোনো ত্রাণ পৌঁছায়নি। ব্যক্তি উদ্যোগে কেউ কেউ শুকনা খাবার দিলেও তা প্রয়োজনের তুলনায় খুবই কম। চকরিয়া পৌরসভার মেয়র নাসির উদ্দিন জানান, বন্যার পানি নামতে শুরু করলেও এখনো ৫০ হাজারের বেশি মানুষ সড়ক ও বেড়িবাঁধের ওপর আশ্রয় নিয়ে মানবেতর জীবন কাটাচ্ছে। চকরিয়া-বাঁশখালী আঞ্চলিক মহাসড়কের চকরিয়া অংশে প্রায় ৩০ হাজার মানুষ একসঙ্গে গরু, ছাগল, হাঁস-মুরগি ও মালামাল নিয়ে খোলা আকাশের নিচে অবস্থান করছে। সেখানে কোনো ত্রাণ পৌঁছেনি বলে জানান মেয়র। পেকুয়া উপজেলা প্রকল্প বাস্তবায়ন কর্মকর্তা আবুল কালাম মিয়াজী জানান, বন্যায় এই উপজেলার সাতটি ইউনিয়নে ১৫ হাজারের বেশি ঘরবাড়ি ক্ষতিগ্রস্ত হয়েছে। দুর্গতদের জন্য ৫৯ মেট্রিক টন চাল বরাদ্দ দেওয়া হয়েছে। জেলা প্রশাসন কার্যালয়ের ত্রাণ ও পুনর্বাসন শাখা সূত্রে জানা যায়, সদর উপজেলার খুটাখালীতে পানিতে ভেসে যাওয়া দুই শিশুর লাশ গতকাল সকালে উদ্ধার করা হয়েছে। চকরিয়া থেকে উদ্ধার করা হয়েছে এক নারীর লাশ। এ ছাড়া রামু উপজেলার মিঠাছড়ি থেকে এক শিশুর লাশ উদ্ধার করা হয়। এ নিয়ে জেলায় মৃতের সংখ্যা দাঁড়িয়েছে ৪৮। এর মধ্যে পাহাড়ধসে মারা গেছে ২৯ জন। বজ্রপাতে মারা গেছে ছয়জন। দেয়ালচাপায় মারা গেছে তিনজন এবং পানিতে ভেসে মারা গেছে ১০ জন। কক্সবাজারের জেলা প্রশাসক মোহাম্মদ জয়নুল বারী জেলায় এ পর্যন্ত মোট ৪৮ জনের মৃৃত্যুর বিষয়টি নিশ্চিত করে জানান, এখনো আড়াই লাখের মতো মানুষ পানিবন্দী রয়েছে। জেলা প্রশাসক আরও জানান, শুক্রবার পর্যন্ত জেলায় তিন শতাধিক গ্রামের দুর্গতদের মধ্যে ৫০০ মেট্রিক টন চাল ও ৩০ লাখ টাকা বিতরণ করা হয়েছে। ব্যক্তিগতভাবেও কোনো কোনো সংগঠনের পক্ষ থেকে ত্রাণ দেওয়া হচ্ছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-29/news/269647~~
~~বজ্রপাত বজ্র আহত ক্ষতি ক্ষয়ক্ষতি নিহত বিধ্বস্ বৃষ্টি মারা মৃত্যু হত ~~
~~পাহাড়ধসে মৃতের সংখ্যা বেড়ে ১১০~~
~~প্রথম আলো ডেস্ক | তারিখ: ২৯-০৬-২০১২~~
~~চট্টগ্রাম, কক্সবাজার, বান্দরবান ও সিলেটে অতিবৃষ্টি, পাহাড়ি ঢল, পাহাড়ধস, পানিতে ডুবে এবং বজ্রপাতে মৃতের সংখ্যা বেড়ে ১১০ হয়েছে। গতকাল বৃহস্পতিবার সকাল ১০টা পর্যন্ত ওই জেলাগুলো থেকে ১১০ জনের লাশ উদ্ধার করা হয়েছে। এর মধ্যে কক্সবাজারে ৪১ জন, বান্দরবানে ৩৬ জন, চট্টগ্রামে ৩১ জন এবং সিলেটে দুজনের মৃত্যু হয়েছে। গতকাল সরকারি এক তথ্য বিবরণীতে এ কথা বলা হয়েছে। এর আগে গত বুধবারের তথ্য বিবরণীতে ৯১ জনের মৃত্যুর খবর বলা হয়েছিল। কক্সবাজারে মৃতের সংখ্যা বেড়েছে আটজন: কক্সবাজারের রামু উপজেলার বাঁকখালী নদী থেকে গতকাল চার ব্যক্তির লাশ উদ্ধার করা হয়। একই দিন উপজেলার খুনিয়াপালং ইউনিয়নের সমুদ্রসৈকতসংলগ্ন হিমছড়ি পাহাড় থেকে অজ্ঞাতনামা আরেক ব্যক্তির লাশ উদ্ধার করে পুলিশ। গত বুধবার রাতে পাহাড়ধস ও ঢলে এরা ভেসে যায় বলে সন্দেহ করা হচ্ছে। এ ছাড়া গতকাল ঢলের পানিতে ভেসে জেলার চকরিয়া ও পেকুয়া উপজেলায় তিন শিশুর মৃত্যু হয়। এ ব্যাপারে চকরিয়া উপজেলা পরিষদের চেয়ারম্যান রেজাউল করিম এবং উপজেলা নির্বাহী কর্মকর্তা (ইউএনও) খন্দকার জাকির হোসেন বলেন, গতকাল সকালে উপজেলার খুটাখালী ছড়াখালে ঢলের পানিতে ভেসে উত্তর ফুলছড়ি গ্রামের কবির আহমদের ছেলে তাসফিক (৫) ও কলিম উল্লাহর ছেলে মো. শামীমের (৫) মৃত্যু হয়। পেকুয়া থানার ভারপ্রাপ্ত কর্মকর্তা (ওসি) মো. আনোয়ার হোসেন জানান, একই সময় ঢলের পানিতে ভেসে মারা গেছে উপজেলার নন্দীরপাড় গ্রামের সালেহ আহমদের ছেলে জোবায়ের (৬)। রামু উপজেলা থেকে উদ্ধার হওয়া ব্যক্তিরা হলেন জোয়ারিয়ানালা ইউনিয়নের পশ্চিম নুনাছড়ি গ্রামের মকবুল আহমদের স্ত্রী ছমুদা খাতুন, মিঠাছড়ি ইউনিয়নের দক্ষিণ মিঠাছড়ি গ্রামের জাহাঙ্গীর আলমের ছেলে আরফান (৩), রাজারকুল দিয়াং পাড়ার রশিদ আহমদের ছেলে মো. বাবুল (৩৫) ও কাউয়ারকুপ এলাকার মো. হানিফ (২৭)। এর সত্যতা নিশ্চিত করে রামু থানার ওসি মো. নজিবুল ইসলাম বলেন, গতকাল বেলা সাড়ে ১১টার দিকে পুলিশ সমুদ্র উপকূলের হিমছড়ি ঝর্না পাহাড় এলাকা থেকে অজ্ঞাতনামা এক যুবকের লাশ উদ্ধার করে। সন্ধ্যা পর্যন্ত এলাকায় মাইকিং করেও ওই যুবকের পরিচয় পাওয়া যায়নি। পাহাড়ধসের ঘটনায় ওই যুবকের মৃত্যু হয়েছে বলে সন্দেহ করা হচ্ছে। চট্টগ্রামে বেড়েছে এক: মঙ্গলবার রাতে চট্টগ্রাম নগরের আকবর শাহ মাজার এলাকায় পাহাড়ধসের ঘটনায় গতকাল ধ্বংসস্তূপ থেকে আরও একজনের লাশ উদ্ধার করা হয়। নিহত ব্যক্তির নাম বানু আক্তার (৩০)। এ নিয়ে চট্টগ্রামে পাহাড়ধসের ঘটনায় ২৩ জনের মৃত্যু হলো। বিষয়টি নিশ্চিত করে ফায়ার সার্ভিসের উপসহকারী পরিচালক জসিম উদ্দিন বলেন, ওই নারীর লাশ উদ্ধারের পর উদ্ধারকাজ সমাপ্ত ঘোষণা করা হয়। বান্দরবানে আরও একজনের লাশ: জেলার নাইক্ষ্যংছড়ি উপজেলার দোছড়ি ইউনিয়নে দুর্গম লেমুছড়ি রাইয়োপাড়ায় গতকাল ধসে পড়া পাহাড়ি মাটি থেকে গতকাল নেংক্লাং ম্রো নামের এক ব্যক্তির লাশ উদ্ধার করা হয়। এই নিয়ে বান্দরবান জেলায় পাহাড়ধসে মৃতের সংখ্যা ৩৭ জনে দাঁড়াল। বিষয়টি নিশ্চিত করে বান্দরবান জেলা ত্রাণ ও পুনর্বাসন কর্মকর্তার কার্যালয়ের সহকারী কমিশনার মাইনুদ্দিন ইকবাল জানান, সাত উপজেলার উপজেলা নির্বাহী কর্মকর্তাদের (ইউএনও) পাঠানো মাঠপর্যায়ের প্রতিবেদনে জেলায় ১২ হাজার ২২৫ পরিবারের ৪৭ হাজার ৭৭ জন সম্পূর্ণ ক্ষতিগ্রস্ত হয়েছে। এর মধ্যে লামায় ২৭ জন নিহত, ৪২৮ জন আহত এবং নাইক্ষ্যংছড়িতে ১০ জন নিহত হয়েছে। এ ছাড়া আলীকদমে পাঁচজন আহত হয়েছে। লামার ইউএনও সাইফুল ইসলাম বলেন, ঘরবাড়ি ভেসে যাওয়া, বিধ্বস্ত হওয়া, গবাদিপশুর মৃত্যু, মাছের খামার তলিয়ে যাওয়া—সব মিলিয়ে শুধু লামা উপজেলায় প্রায় ১০০ কোটি টাকার ক্ষয়ক্ষতির প্রতিবেদন জেলা প্রশাসকের কাছে দেওয়া হয়েছে। নাইক্ষ্যংছড়ি উপজেলার ঘরবাড়ি সম্পূর্ণ বিধ্বস্ত হয়ে বিভিন্ন জায়গায় আশ্রয় নিয়ে রয়েছে এ রকম পরিবারের সংখ্যা তিন শতাধিক। বন্যার পানি সরে গেলেও এখন বিশুদ্ধ পানীয়জলের সংকটে ডায়রিয়া দেখা দিতে পারে বলে আশঙ্কা প্রকাশ করেছেন নাইক্ষ্যংছড়ি উপজেলা পরিষদের চেয়ারম্যান তোফায়েল আহমদ। ত্রাণ তৎপরতা, দায়িত্ব বণ্টন: এদিকে খাদ্য ও দুর্যোগ ব্যবস্থাপনা মন্ত্রণালয় থেকে জানানো হয়, গত কয়েক দিনের অতিবর্ষণ, পাহাড়ি ঢল ও আকস্মিক বন্যায় ক্ষতিগ্রস্তদের এ পর্যন্ত এক কোটি ২০ লাখ টাকা ও এক হাজার ৭৫০ মেট্রিক টন চাল বরাদ্দ দিয়েছে সরকার। এ জন্য চট্টগ্রাম অঞ্চলের জেলাগুলোর ত্রাণ কার্যক্রম সমন্বয় ও স্থানীয় প্রশাসনকে সহায়তা করতে দুর্যোগ ব্যবস্থাপনা ও ত্রাণ বিভাগের অতিরিক্ত সচিব অসিত কুমার মুকুট মণি চট্টগ্রামে অবস্থান করবেন। ত্রাণ ও পুনর্বাসন অধিদপ্তরের তিনজন পরিচালক ও দুজন উপপরিচালককে বেশি ক্ষতিগ্রস্ত পাঁচটি জেলার ত্রাণ কার্যক্রমে স্থানীয় প্রশাসনকে সহায়তা করা ও সার্বিক সমন্বয়ের জন্য পাঠানো হয়েছে। জেলাগুলো হলো: চট্টগ্রাম, কক্সবাজার, বান্দরবান, সিলেট ও সুনামগঞ্জ। গতকাল মন্ত্রণালয়ের দুর্যোগ ব্যবস্থাপনা ও ত্রাণ বিভাগ থেকে এ-সংক্রান্ত নির্দেশনা জারি করা হয়। এর আগে দুর্যোগ ব্যবস্থাপনা ও ত্রাণ বিভাগের সচিব এম আসলাম আলম মন্ত্রণালয়ের ঊর্ধ্বতন কর্মকর্তাদের নিয়ে জরুরি পর্যালোচনা বৈঠক করেন। বৈঠকে সারা দেশের পরিস্থিতি পর্যবেক্ষণের জন্য দুর্যোগ ব্যবস্থাপনা ও ত্রাণ বিভাগের অতিরিক্ত সচিব মোহাম্মদ আবদুল ওয়াজেদকে ন্যাশনাল ডিজাস্টার রেসপন্স কো-অর্ডিনেশন সেন্টারের সার্বিক দায়িত্ব দেওয়া হয়। কোন জেলায় কত ত্রাণ: বরাদ্দকৃত এক কোটি ২০ লাখ টাকা ও এক হাজার ৭৫০ মেট্রিক টন চালের মধ্যে চট্টগ্রামে ৪০ লাখ টাকা ও ৬০০ মেট্রিক টন চাল, কক্সবাজারে ৩০ লাখ টাকা ও ৫০০ টন চাল, বান্দরবানে ১০ লাখ টাকা, সিলেটে ১০ লাখ টাকা ও ২৫০ টন চাল, ফেনীতে পাঁচ লাখ টাকা ও ৫০ টন চাল, নেত্রকোনায় দুই লাখ টাকা, ভোলায় দুই লাখ টাকা, পিরোজপুরে দুই লাখ টাকা ও ৫০ টন চাল, হবিগঞ্জে পাঁচ লাখ টাকা, মৌলভীবাজারে পাঁচ লাখ টাকা, ২০০ টন চাল ও গৃহনির্মাণ বাবদ পাঁচ লাখ টাকা এবং মানিকগঞ্জে চার লাখ টাকা ও ১০০ টন চাল বরাদ্দ দেওয়া হয়েছে। [প্রতিবেদন তৈরিতে সহায়তা করেছেন নিজস্ব প্রতিবেদক, ঢাকা, চট্টগ্রাম ও কক্সবাজার এবং বান্দরবান প্রতিনিধি]~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-29/news/269726~~
~~বজ্রপাত বজ্র আহত মৃত্যু হত ~~
~~পূর্বধলায় বজ্রপাতে দুই সহোদরের মৃত্যু~~
~~পূর্বধলা (নেত্রকোনা) প্রতিনিধি | তারিখ: ২৯-০৬-২০১২~~
~~নেত্রকোনার পূর্বধলা উপজেলায় গত বুধবার সকালে বজ্রপাতে দুই সহোদরের মর্মান্তিক মৃত্যু হয়েছে। তারা হলো, উপজেলার গোহালাকান্দা ইউনিয়নের কিসমত বারেঙ্গা গ্রামের মাফিজ উদ্দিন মণ্ডলের ছেলে আনোয়ার হোসেন ইমরান (১৫) ও উসমান গনি (১২)। এ সময় আরও চারজন আহত হয়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-29/news/269719~~
~~বজ্রপাত বজ্র ক্ষতি বৃষ্টি ~~
~~পাঁচ উপজেলা ১৮ ঘণ্টা বিদ্যুৎবিহীন~~
~~নীলফামারী প্রতিনিধি | তারিখ: ২৯-০৬-২০১২~~
~~নীলফামারী জেলা সদরসহ পাঁচ উপজেলায় বুধবার রাত সাড়ে ১০টা থেকে গতকাল বৃহস্পতিবার বিকেল চারটা ৪০ মিনিট পর্যন্ত প্রায় ১৮ ঘণ্টা বিদ্যুৎ সরবরাহ বন্ধ ছিল। মুষলধারে বৃষ্টি ও বজ্রপাতের কারণে সরবরাহ লাইনে ক্রটি দেখা দেওয়ায় এ অবস্থার সৃষ্টি হয়। নীলফামারী বিদ্যুৎ সরবরাহকেন্দ্রের আবাসিক প্রকৌশলী রুবেল আহমেদ বলেন, বুধবার রাতে বজ্রপাতে নীলফামারীর সৈয়দপুরের ৩৩ কেভি সরবরাহ লাইনের চারটি পিন ভেঙে ক্ষতিগ্রস্ত হয়। এতে নীলফামারী সদর, ডোমার, ডিমলা, জলঢাকা ও কিশোরগঞ্জ উপজেলায় বিদ্যুৎ সরবরাহ বন্ধ হয়ে যায়। ওই পিনগুলো সংস্কারের পর বিদ্যুৎ সরবরাহ স্বাভাবিক হয়। নীলফামারী বিদ্যুৎ সরবরাহকেন্দ্রের সহকারী প্রকৌশলী রশিদ উন নবী বলেন, সৈয়দপুর থেকে নীলফামারী সদর পর্যন্ত ২২ কিলোমিটার বৈদ্যুতিক লাইনের কাজীরহাট এলাকার ক্ষতিগ্রস্ত পিনগুলো খুঁজে বের করে সংস্কার করতে কিছুটা সময় লাগে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-28/news/269412~~
~~বজ্রপাত বজ্র আহত ক্ষতি নিহত প্রাণহানি বৃষ্টি মারা মৃত্যু হত ~~
~~পাহাড়ে পাহাড়ে মৃত্যুর মিছিল~~
~~প্রথম আলো ডেস্ক | তারিখ: ২৮-০৬-২০১২~~
~~পাহাড়ি লাল মাটি সরিয়ে বের করা হচ্ছিল একের পর এক লাশ। যেন মৃত্যুর মিছিল। বান্দরবান, চট্টগ্রাম ও কক্সবাজারের পাহাড়ে পাহাড়ে গতকাল বুধবার দেখা গেছে এমন দৃশ্য। গত মঙ্গলবার রাতের পাহাড়ধস প্রাণ কেড়ে নিয়েছে এই তিন জেলার ৭৮ জনের। চট্টগ্রাম ও কক্সবাজারে বজ্রপাতে মারা গেছে আরও ছয়জন। এ ছাড়া চট্টগ্রামের হাটহাজারীতে দেয়ালধসে মারা গেছে এক স্কুলছাত্রী। অবশ্য, গতকাল বাংলাদেশ টেলিভিশনের (বিটিভি) সংবাদে ওই তিন জেলায় মৃতের সংখ্যা ৯৪ জন উল্লেখ করা হয়। তবে সরকারি তথ্য বিবরণীতে বলা হয়, গত কয়েক দিনের অতিবৃষ্টি, পাহাড়ি ঢল ও পাহাড়ধসে চট্টগ্রাম, কক্সবাজার ও বান্দরবানে ৯১ জন মারা গেছে। নিহত ব্যক্তিদের প্রত্যেকের পরিবারকে ২০ হাজার টাকা সাহায্য দেওয়া হয়েছে। বাংলাদেশ সেনাবাহিনী, বর্ডার গার্ড বাংলাদেশ (বিজিবি), ফায়ার সার্ভিস ও স্বেচ্ছাসেবকদের বিভিন্ন দল উদ্ধার-তৎপরতা চালায়। বান্দরবানে নিহত ৩৬: বান্দরবানে পাহাড়ধসে ৩৬ জনের প্রাণহানি হয়েছে। এর মধ্যে লামা উপজেলার ফাইতং ইউনিয়নের রাইম্যাখোলায় একই পরিবারের সাতজন ও অতিথিসহ ১১ জন নিহত হয়। পাশের মংনমা পাড়া ও পুকখাইয়াঝিড়িতে ১৩ জন এবং রূপসী পাড়া ইউনিয়নে একই পরিবারের তিনজন মারা গেছে। নাইক্ষ্যংছড়ি উপজেলার দক্ষিণ বাইশারীতে ছয়জন, দোছড়িতে এক শিশু ও উপজেলা সদরে দুজন মারা গেছে। জেলা সদর থেকে প্রায় ৬০ কিলোমিটার দূরে রাইম্যাখোলায় ছোট-বড় অনেক পাহাড় ধসে পড়েছে। রাইম্যাখোলার বাসিন্দা রাহেলা বেগম ও জাহানারা বেগম প্রথম আলোকে জানান, মঙ্গলবার রাত আটটার দিকে প্রবল বর্ষণের সময় প্রচণ্ড শব্দ শোনা যায়। ঘর থেকে বেরিয়ে দেখেন, পশ্চিম পাশের পাহাড় ধসে আবদুস সালামের বাড়ির ওপর পড়ে। ওই মাটি রাস্তা পর্যন্ত আসে। লোকজন সালামের স্ত্রী নাসিমা বেগমকে গুরুতর আহত অবস্থায় উদ্ধার করে। তাঁদের সাত বছরের মেয়ে শাহানা বেগমকে মৃত অবস্থায় পাওয়া যায়। হাসপাতালে নাসিমার মৃত্যু হয়। একই এলাকায় দুটি পাহাড় ধসে পড়ে নূরুল ইসলামের বাড়ির ওপর। প্রতিবেশী আক্তার হোসেন জানান, সকালে ওই বাড়ি থেকে ১১ জনের লাশ উদ্ধার করা হয়। তাঁরা হলেন: নূরুল ইসলাম (৪০), তাঁর স্ত্রী রাশিদা খাতুন (৩০), মেয়ে শাহিমা সুলতানা (১২), রেহানা আক্তার (১০), তাহসিনা আক্তার (১০), আবু হানিফ (৬) ও এনি আক্তার (৪), অতিথি নাজিম উদ্দিন (২০) ও বশির আহমদ (৫০)। অপর দুই নারী অতিথির পরিচয় জানা যায়নি। নাইক্ষ্যংছড়ি থানার ভারপ্রাপ্ত কর্মকর্তা (ওসি) আবুল কালাম আজাদ জানান, দক্ষিণ বাইশারীতে পাহাড়ি ঢলের পানির স্রোতে মাটির ঘর ধসে একই পরিবারের ছয়জন নিহত হন। তাঁরা হলেন: রুহুল আমিন (৪০), তাঁর স্ত্রী রোকেয়া বেগম (৩২), ছেলে সুফি আলম (৬) ও মোর্শেদ আলম (৩), মেয়ে পারভিন আক্তার (৫) ও রোকেয়ার মা হাসিনা বেগম (৭০)। সদর ইউনিয়নের বাগানঘোনা গ্রামে পাহাড়ধসে মারা যান আরমান (৫), মোহামঞ্চদ আলী (৩০) ও আবদুল হক (৭)। ফাইতংয়ে দেখা গেছে, পাহাড়ের পাদদেশ কেটে ছোট ছোট ধানি জমি করা হয়েছে। এ ইউনিয়নে অনেক ইটভাটা রয়েছে। এলাকাবাসী বলেন, ইটভাটার কাঠের জন্য বন উজার হওয়ায় পাহাড়গুলো ন্যাড়া হয়ে গেছে। পাহাড়ধসের এটিও একটি কারণ। বান্দরবানে মৃত্তিকা গবেষণাকেন্দ্রের বৈজ্ঞানিক কর্মকর্তা মাহবুবুর রহমান প্রথম আলোকে জানান, ফাইতংয়ে ইটভাটায় বনের গাছপালা ও পাহাড়ির মাটির ব্যবহার, লোকজনের ভুল চাষাবাদসহ নানা কারণে পাহাড়গুলো গরমের দিনে প্রচণ্ড উত্তপ্ত হয়ে ফাটল ধরে। বর্ষার সময়ে ওই ফাটল দিয়ে পানি প্রবেশ করে ধস নামতে পারে। এ ছাড়া পাহাড়ের গোড়া কেটে ঘরবাড়ি নির্মাণ করলে ধসে পড়ার আশঙ্কা থাকে। জেলা প্রশাসক এ কে এম তারিকুল ইসলাম ৩৬ জন নিহত হওয়ার বিষয়টি নিশ্চিত করে বলেন, ক্ষতিগ্রস্তদের জন্য জরুরি ভিত্তিতে ১০ লাখ টাকা ও ২২ টন খাদ্যশস্য দেওয়া হচ্ছে। জেলা পরিষদের চেয়ারম্যান ক্যশৈহ্লা মারমা ফাইতংয়ে ঘটনাস্থল পরিদর্শনকালে বলেন, কী কারণে এ বিপর্যয়, তা খতিয়ে দেখতে তিন সদস্যের তদন্ত কমিটি করা হয়েছে। চট্টগ্রামে নিহত ২৬: চট্টগ্রাম নগরের তিনটি স্থান, বাঁশখালী ও সীতাকুণ্ডে পৃথক পাহাড়ধসে ২২ জন নিহত হয়েছে। ফায়ার সার্ভিসের উপসহকারী পরিচালক জসিম উদ্দিন বলেন, ‘মঙ্গলবার রাত থেকে নগরের আকবর শাহ মাজারের কাছের পাহাড়ের ধ্বংসস্তূপ থেকে ছয়জন, উত্তর পাহাড়তলীর মটকাঘোনা থেকে ছয়জন ও বিশ্বকলোনি থেকে পাঁচজনের লাশ উদ্ধার করেছি। আহত অবস্থায় উদ্ধার করা হয় পাঁচজনকে। এ ছাড়া বাঁশখালীর শিলকূপে তিন ভাইবোন ও সীতাকুণ্ডের ছলিমপুরে পাহাড়ধসে দুজন মারা গেছে।’ নিহত ব্যক্তিরা হলেন: আকবর শাহ মাজার এলাকার ইয়াসিন কলোনির শানু (১৮), তাঁর ভাতিজি উর্মি (৩), হাসনা বানু (২৮), সাবিনা (২৪), তাঁর মেয়ে আসমানি (১) ও ছেলে সজীব (৪); মটকাঘোনার রাবেয়া বেগম (৩৫), জানু আক্তার (৩৫), সুবর্ণা (১৮), তাজনিন (৬), কুলসুম (৭) ও ফাতেমা (৮); বিশ্বকলোনির হাবরাতলীর আজহার আলী (৭২), রমজান আলী (২৮), মাসুদ (২), রাফিয়া (৫৫) ও কুলসুম (৯)। জানা গেছে, তাঁদের বাড়ি নোয়াখালীর বেগমগঞ্জে। সীতাকুণ্ডের জঙ্গল ছলিমপুরে পাহাড়ধসে নিহত ব্যক্তিরা হলেন: শামসুল আলম (৪০) ও তাঁর ছেলে মোহাম্মদ ইয়াসিন ফরহাদ (৬)। তাঁদের গ্রামের বাড়ি কুমিল্লার তিতাস উপজেলার জারিকান্দি গ্রামে। বাঁশখালীর জঙ্গল শিলকূপে নিহতরা হলো: মিনহাজুর রহমানের ছেলে শহীদুল ইসলাম (১২) ও দুই মেয়ে খোরশেদা (৮) ও ফাতেমা (৪)। এ ছাড়া সাতকানিয়া উপজেলায় মঙ্গলবার সন্ধ্যায় বজ্রপাতে ছদাহা মাইজপাড়া গ্রামের মোহামঞ্চদ ফারুক (১৩) ও তার বোন মণি আকতার (১০) এবং সাতকানিয়া সদরের জানে আলমের ছেলে মাসুদ আলম (৮) মারা যায়। একই সময় হাটহাজারী উপজেলার চিকনদণ্ডী ইউনিয়নের খন্দকিয়া হাজীপাড়ায় প্রবল বর্ষণের সময় একটি বাড়ির সীমানাদেয়াল ধসে বিবি কাউসার (১৫) নামের স্থানীয় কেসি গার্লস স্কুলের নবম শ্রেণীর ছাত্রী মারা যায়। কক্সবাজারে ২৩ জন নিহত: কক্সবাজারের উখিয়া উপজেলার হলদিয়াপালং ইউনিয়নের খেওয়াছড়ি সোনারঘোনায় মঙ্গলবার দিবাগত রাত একটার দিকে পাহাড়ধসে সাতজন মারা যায়। এর প্রায় আধা ঘণ্টা পর রত্নাপালং ইউনিয়নের ভালুকিয়া আমতলী বিজিবি ক্যাম্পসংলগ্ন এলাকায় পাহাড়ধসে তিনজন মারা যায়। হলদিয়াপালং ইউনিয়ন পরিষদের (ইউপি) চেয়ারম্যান কামালউদ্দিন ও রত্নাপালং ইউপি চেয়ারম্যান নুরুল কবীর চৌধুরী নিহত ব্যক্তিদের সংখ্যা নিশ্চিত করেছেন। নিহত ব্যক্তিরা হলেন: ভালুকিয়া আমতলী গ্রামের সোনা আলীর স্ত্রী গোল মেহের (৫০), দুই মেয়ে শামসুন নাহার (২০) ও রোজিনা আক্তার (১৫), খেওয়াছড়ি সোনারঘোনার ফরিদ আলম (৩০), তাঁর মা গুলশানা বেগম (৫০), বোন সালেহা বেগম (১২) ও ছেলে ইলিয়াছ (৩), ভুলু মিয়ার স্ত্রী আয়েশা বেগম (৩০), ছেলে হেলাল উদ্দিন (৭) ও মোক্তার আহমদের মেয়ে সাদিয়া বেগম (৩)। পাহাড়ধসে গুরুতর আহত হন সোনা আলী (৬০), তাঁর ছেলে বদি আলম (১৭) ও বড় মেয়ের জামাই জাহাঙ্গীর আলম (৩৫)। চকরিয়া উপজেলার হারবাং ইউনিয়নের বাইগ্যারঘোনা গ্রামে মঙ্গলবার রাত দেড়টার দিকে পাহাড়ধসে পাঁচজন নিহত হন। তাঁরা হলেন: আবুল খায়েরের স্ত্রী মরিয়ম খাতুন (৩৩), মেয়ে শিখা আক্তার (৭), ছেলে মইন উদ্দিন মামুন (৫) এবং বদি আলমের ছেলে আবু তালেব (২৬) ও আসাদুল ইসলাম (৬)। হারবাং ইউপি চেয়ারম্যান জহিরুদ্দিন বাবর জানান, সকালে লাশগুলো উদ্ধার করে দাফন করা হয়। উপজেলার বরইতলী ইউপির চেয়ারম্যান জিয়া উদ্দিন চৌধুরী বলেন, মঙ্গলবার রাতে তাঁর ইউনিয়নের মোড়াপাড়া গ্রামে বজ্রপাতে ঘরে ঘুমন্ত অবস্থায় মারা যান নুরুল ইসলামের স্ত্রী জোবাইদা বেগম (২০) ও ছেলে আবু বক্কর (১০)। জেলার রামু উপজেলার কাউয়ারকূপ ইউনিয়নে পাহাড়ধসে পাঁচজন মারা গেছেন। তাঁরা হলেন: মধ্যম কাউয়ারকূপ গ্রামের নজির আহমদ (৪০), তাঁর স্ত্রী মনোয়ারা বেগম (৩০), মেয়ে রোকেয়া বেগম (৩) ও খুকু মণি। সকালে লাশগুলো উদ্ধার করা হয়। একই সময়ে পশ্চিম কাউয়ারকূপ গ্রাম থেকে কবির আহমদের (৪৫) লাশ উদ্ধার করা হয়। ইউনিয়নের মোষকুম গ্রামের মোহামঞ্চদ কালুর এক থেকে পাঁচ বছর বয়সী তিন শিশুসন্তান রাতে পাহাড়ি ঢলে ভেসে গিয়ে নিখোঁজ রয়েছে। মঙ্গলবার রাত ১১টার দিকে মহেশখালী উপজেলার হোয়ানক ইউনিয়নের বানিয়াকাটা গ্রামে বজ্রপাতে খোরশেদ আলম (৩৫) মারা যান। ঘরবাড়ি বিলীন: নাইক্ষ্যংছড়ি উপজেলা পরিষদের চেয়ারম্যান তোফায়েল আহমেদ বলেন, কয়েক দিনের ভারী বর্ষণ ও পাহাড়ি ঢলের পানির কারণে নাইক্ষ্যংছড়ি সদরের সঙ্গে বাইশারী, ঘুমধুম, দোছড়ি, সোনাইছড়ি ইউনিয়নের সড়ক যোগাযোগ বিচ্ছিন্ন রয়েছে। তিন হাজারের বেশি বসতবাড়ি পানিতে নিমজ্জিত। ঢলে পাঁচ শতাধিক কাঁচা ঘরবাড়ি বিলীন হয়েছে। প্রায় ২০০ পরিবারকে নাইক্ষ্যংছড়ি সদরের স্কুল-কলেজে আশ্রয় দেওয়া হয়েছে। প্রবল বর্ষণ ও পাহাড়ি ঢলে কক্সবাজার সদর, রামু ও চকরিয়া উপজেলার ৫০টি ইউনিয়নের প্রায় ৩০০ গ্রামের অন্তত চার লাখ মানুষ পানিবন্দী রয়েছে। গতকাল সকাল থেকে সন্ধ্যা পর্যন্ত বৃষ্টি না হওয়ায় মানুষের দুর্ভোগ কিছু কমলেও দুর্গত এলাকায় খাবার ও পানীয় জলের তীব্র সংকট চলছে। টানা বর্ষণে খরস্রোতা লোগাং নদীর অব্যাহত ভাঙনে গতকাল বেলা তিনটা থেকে খাগড়াছড়ির পানছড়ি উপজেলার পানছড়ি-দুধুকছড়া সড়কে যোগাযোগ বিচ্ছিন্ন হয়ে গেছে। এক কোটি টাকা এবং ১,৪৫০ টন চাল বরাদ্দ: অতিবর্ষণ ও পাহাড়ি ঢলে ক্ষতিগ্রস্ত লোকজনের জন্য সাহায্য হিসেবে এক কোটি টাকা ও এক হাজার ৪৫০ মেট্রিক টন চাল বরাদ্দ দিয়েছে সরকার। গতকাল খাদ্য ও দুর্যোগ ব্যবস্থাপনা মন্ত্রণালয়ের দুর্যোগ ব্যবস্থাপনা ও ত্রাণ বিভাগ থেকে এ বরাদ্দ দেওয়া হয়। এর মধ্যে চট্টগ্রামে ২০ লাখ টাকা ও ৩০০ টন চাল, কক্সবাজারে ৩০ লাখ টাকা ও ৫০০ টন চাল, বান্দরবানে ১০ লাখ টাকা, সিলেটে ১০ লাখ টাকা ও ২৫০ টন চাল, ফেনীতে পাঁচ লাখ টাকা ও ৫০ টন চাল, নেত্রকোনায় দুই লাখ টাকা, ভোলায় দুই লাখ টাকা, পিরোজপুরে দুই লাখ টাকা ও ৫০ টন চাল, হবিগঞ্জে পাঁচ লাখ টাকা, মৌলভীবাজারে পাঁচ লাখ টাকা ও ২০০ টন চাল, গৃহনির্মাণ বাবদ পাঁচ লাখ টাকা এবং মানিকগঞ্জে চার লাখ টাকা ও ১০০ টন চাল বরাদ্দ দেওয়া হয়েছে। [প্রতিবেদন তৈরিতে সহায়তা করেছেন প্রণব বল, চট্টগ্রাম; আব্দুল কুদ্দুস, কক্সবাজার; বুদ্ধজ্যোতি চাকমা, বান্দরবান; রতন কান্তি দে, উখিয়া; রুহুল বয়ান, মহেশখালী; মুহাম্মদ জাহাঙ্গীর আলম, হাটহাজারী এবং নতুন ধন চাকমা, পানছড়ি]~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-27/news/269132~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~মহেশখালীতে পাহাড়ধসে চারজন নিহত~~
~~প্রথম আলো ডেস্ক | তারিখ: ২৭-০৬-২০১২~~
~~সামুদ্রিক জলোচ্ছ্বাস, প্রবল বর্ষণ আর পাহাড়ি ঢলে কক্সবাজারের আট উপজেলার আড়াই শতাধিক গ্রাম প্লাবিত হয়েছে। চকরিয়া ও পেকুয়ায় গতকাল মঙ্গলবার বজ্রপাতে দুজনের মৃত্যু হয়েছে। মহেশখালীতে পাহাড়ধসে নিহত হয়েছে চারজন। ঢাকার বাইরে প্রথম আলোর নিজস্ব প্রতিবেদক ও প্রতিনিধিদের পাঠানো খবর: কক্সবাজার: কুতুবদিয়া উপজেলা পরিষদের চেয়ারম্যান হাছিনা আকতার বলেন, দ্বীপের চারদিকের ৪০ কিলোমিটার বেড়িবাঁধের মধ্যে প্রায় পাঁচ কিলোমিটার সম্পূর্ণ ভেঙে গেছে। ভাঙা স্থান দিয়ে জোয়ারের পানি ঢুকে ৩১টি গ্রাম প্লাবিত হয়েছে। সামুদ্রিক জলোচ্ছ্বাসে গত দুই দিনে পায়রাকাটা ও তাবলেরচর গ্রামের ৩৪৫টি কাঁচা ঘর বিলীন হয়েছে। রামু উপজেলা পরিষদের চেয়ারম্যান সোহেল সরওয়ার বলেন, প্রবল বর্ষণ ও পাহাড়ি ঢলের পানি বাঁকখালী নদী উপচে অন্তত ২৫টি গ্রাম প্লাবিত হয়েছে। পানিতে ডুবে যাওয়ায় রামু-ফকিরাবাজার সড়ক, রামু-নাইক্ষ্যংছড়ি সড়ক, রামু-পুরাতন আরাকান সড়কসহ আটটি সড়কে গতকাল বেলা ১১টা থেকে যানবাহন চলাচল বন্ধ রয়েছে। চকরিয়া উপজেলা পরিষদের চেয়ারম্যান রেজাউল করিম বলেন, মাতামুহুরী নদীর পানি বিপৎসীমার ওপর দিয়ে প্রবাহিত হওয়ায় ৭১টির বেশি গ্রামে পানি উঠেছে। পানিবন্দী হয়ে পড়েছে প্রায় এক লাখ মানুষ। বিলীন হয়েছে অর্ধশতাধিক ঘরবাড়ি। পেকুয়া উপজেলা পরিষদের চেয়ারম্যান শাফায়েত আজিজ বলেন, ভারী বর্ষণ ও জলোচ্ছ্বাসে উপজেলার অন্তত ৫০টি গ্রাম প্লাবিত হয়েছে। তলিয়ে গেছে প্রায় ৫০০ একরের চিংড়িঘের। উজানটিয়া ইউনিয়নের নতুনপাড়া থেকে মগনামা ইউনিয়নের কাকপাড়া পর্যন্ত তিন কিলোমিটার বেড়িবাঁধ ভেঙে গেছে। এদিকে ভারী বর্ষণের কারণে কক্সবাজার সদর উপজেলার লিংক রোড, মুহুরীপাড়া, চাইন্দা, খরুলিয়া, বাংলাবাজারসহ অন্তত ১৯টি গ্রামের ছয় শতাধিক বসতবাড়ি ডুবে রয়েছে। স্থানীয় সূত্র জানায়, টেকনাফের ২১টি গ্রাম প্লাবিত হয়েছে। পুলিশ ও প্রত্যক্ষদর্শী সূত্র জানায়, চকরিয়া উপজেলার খাছাপাড়া গ্রামে গতকাল সকালে মাছ ধরার সময় আলী আকবর (২৯) নামের এক ব্যক্তি বজ্রপাতে মারা যান। বিকেলে মাছ ধরার সময় বজ্রপাতে মারা যান পেকুয়া উপজেলার সবজীবন পাড়ার মো. মোমিন (৩২) । মহেশখালী: উপজেলা প্রশাসন সূত্র জানায়, গতকাল দুপুরে বসতবাড়ির ওপর পাহাড় ধসে পড়ে উপজেলার উত্তর ঝাপুয়ার পাহাড়তলী এলাকার ছকিনা বেগম (৪৫) মারা গেছেন। এ সময় তাঁর স্বামী মোহাম্মদ শফিউল আলম আহত হন। দুপুরে বসতবাড়ির দেয়াল ধসে একই এলাকার ওয়াসিম নামের এক ব্যক্তির দেড় বছরের শিশুকন্যা রাফি আক্তার এবং পানের বরজে কাজ করার সময় পাহাড় ধসে সাদ্দাম হোসেন নামের এক যুবক মারা যান। বিকেলে বাড়ির আঙিনায় কাজ করার সময় পাহাড়ধসে উপজেলার শাপলাপুর ইউনিয়নের জেমঘাট এলাকার যুবক আবদুল মজিদের মৃত্যু হয়। এ ছাড়া পাহাড়ধসের ঘটনায় অন্তত ২০ জন আহত হয়েছে। পাহাড়ি ঢল ও ভারী বৃষ্টিতে পাহাড়ের পাদদেশে বসবাসরত দুই শতাধিক বসতবাড়ি ভেঙে গেছে। স্থানীয় সূত্র জানায়, উপজেলার ৪৫টি গ্রামের ৫০ হাজার মানুষ পানিবন্দী হয়ে পড়েছে। মহেশখালী উপজেলা নির্বাহী কর্মকর্তা (ইউএনও) এ টি এম কাউসার হোসেন প্রথম আলোকে বলেন, পাহাড়ের পাদদেশে বসবাসরত লোকজনকে নিরাপদ স্থানে আশ্রয় নিতে প্রশাসনের পক্ষ থেকে মাইকিং করা হচ্ছে। উখিয়া: দুই দিনের ভারী বৃষ্টিপাতে উপজেলার ২৫-৩০টি গ্রাম প্লাবিত হয়েছে। পালংখালী ইউপির চেয়ারম্যান গফুর উদ্দিন চৌধুরী জানান, বালুখালী জুমের ছড়া, পশ্চিম ফারিরবিল, মধ্যম ফারিরবিল, থাইংখালীর পন্ডিতপাড়া, তাজুনিমার খোলা, রহমতের বিল, ধামন খালী গ্রামের প্রায় ১০ হাজার মানুষ পানিবন্দী রয়েছে। হলদিয়াপালং ইউপির চেয়ারম্যান কামাল উদ্দিন বলেন, রুমখাঁ কুলালপাড়া, রুমখাঁ চরপাড়া, তেলীপাড়া, হাজমপাড়া, চৌধুরীপাড়া, নতুনপাড়া, গোলাম মাতবরপাড়া, পশ্চিম ধুরুমখালী গ্রাম হাঁটুপানিতে নিমজ্জিত। রত্নাপালং ইউপি চেয়ারম্যান নুরুল কবির চৌধুরী জানান, পূর্ব রত্না, পশ্চিম রত্না, সাদৃকাটা, তেলীপাড়াসহ পাঁচ-ছয়টি গ্রাম পানিতে তলিয়ে যায়। উখিয়া সদরের রাজাপালং ইউপির চেয়ারম্যান জাহাঙ্গীর কবির চৌধুরী বলেন, ঘিলাতলীপাড়া, স্টেশন সদর, টাইপালং, কাশিয়ারবিল, সিকদারবিল, ডেইলপাড়া, কুতুপালং, মাছকারিয়া, মধুরছড়া, শীলের ছড়া ও উত্তর পুকুরিয়া গ্রাম পানিবন্দী হয়ে পড়েছে। উখিয়া উপজেলা পরিষদের চেয়ারম্যান এ কে এম শাহজালাল চৌধুরী জানান, পাহাড়ধসের কারণে অনেক স্থানে যোগাযোগব্যবস্থা ভেঙে পড়েছে। বান্দরবান: স্থানীয় সূত্র জানায়, সোমবার রাতে ও গতকাল সকালে বৃষ্টিপাত কম হওয়ায় সাঙ্গু নদী ও ঝিরি-ঝরনার পানি দ্রুত কমে গিয়েছিল। কিন্তু দুপুর থেকে আবারও মুষলধারে বৃষ্টি শুরু হওয়ায় সন্ধ্যার দিকে পানি বাড়তে শুরু করে। নাইক্ষ্যংছড়ির ইউএনও শামীম সোহেল জানান, নাইক্ষ্যংছড়ি-রামু ও নাইক্ষ্যংছড়ি-বাইশারি সড়কের কয়েকটি অংশ পানিতে ডুবে যাওয়ায় সড়ক যোগাযোগ বিচ্ছিন্ন রয়েছে। বাইশারী বাজার ও নাইক্ষ্যংছড়ি সদর বাজারের কিছু অংশে পানি উঠেছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-27/news/269236~~
~~বজ্রপাত বজ্র মৃত্যু ~~
~~বজ্রপাতে দুই ভাইয়ের মৃত্যু~~
~~পূর্বধলা (নেত্রকোনা) প্রতিনিধি | তারিখ: ২৭-০৬-২০১২~~
~~নেত্রকোনার পূর্বধলা উপজেলার গুহালাকান্দা ইউনিয়নের কিসমত বারেঙ্গা গ্রামে আজ বুধবার সকালে বজ্রপাতে দুই ভাইয়ের মৃত্যু হয়েছে। তারা হলো আনোয়ার হোসেন (১৫) ও ওসমান গনি (১২)। তাদের বাবার নাম মফিজ উদ্দিন মণ্ডল। পারিবারিক সূত্রে জানা গেছে, আজ সকাল আটটার দিকে বাড়ির সামনের আঙিনায় বের হয় আনোয়ার ও ওসমান। এ সময় বজ্রপাতে ঘটনাস্থলে দুই ভাইয়ের মৃত্যু হয়। আনোয়ার নারান্দিয়া দাখিল মাদ্রাসার দশম শ্রেণীর ও ওসমান বুঘী জাওয়ানি উচ্চবিদ্যালয়ের সপ্তম শ্রেণীর ছাত্র ছিল। গুহালাকান্দার ইউনিয়নের চেয়ারম্যান হাসনাত জামান প্রথম আলো ডটকমকে ঘটনার সত্যতা নিশ্চিত করেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-18/news/266627~~
~~বজ্রপাত বজ্র ক্ষতি বিধ্বস্ মারা মৃত্যু হত ~~
~~৩০০ বাড়িঘর বিধ্বস্ত, বজ্রপাত ও ঘরচাপায় ৩ জনের মৃত্যু~~
~~হবিগঞ্জ প্রতিনিধি | তারিখ: ১৮-০৬-২০১২~~
~~তিন দিনের টানা বর্ষণ আর পাহাড়ি ঢলে চুনারুঘাট, লাখাই, মাধবপুর, বাহুবল, বানিয়াচং ও নবীগঞ্জ উপজেলায় বন্যা দেখা দিয়েছে। চুনারুঘাট উপজেলাকে বন্যাদুর্গত এলাকা হিসেবে ঘোষণার দাবি জানিয়েছেন স্থানীয় প্রশাসন ও জনপ্রতিনিধিরা। ছয় উপজেলায় দেড় লক্ষাধিক মানুষ পানিবন্দী হয়ে পড়েছে। তিন শতাধিক কাঁচা বাড়িঘর সম্পূর্ণ বিধ্বস্ত হয়েছে। পাশাপাশি ঘরচাপা ও বজ্রপাতে তিনজনের মৃত্যু হয়েছে। গতকাল রোববার খোয়াই নদের পানি বিপৎসীমার ১ দশমিক ৭ মিটার (বিপৎসীমা ৯ দশমিক ৩০) ওপর দিয়ে প্রবাহিত হতে থাকে। এ অবস্থায় শহর রক্ষা বাঁধ হুমকির সম্মুখীন হয়ে পড়েছে। এদিকে, চুনারুঘাট উপজেলার রানীগাঁও, চণ্ডীছড়া, রামগঙ্গা চা-বাগানসহ সাত-আটটি ব্রিজ-কালভার্ট ও মাধবপুরের ছাতিয়াইন, জগদীশপুর ও বুলা এলাকার চারটি সেতু পানির প্রবল বেগে ভেঙে যাওয়ায় এসব এলাকার যোগাযোগ ব্যাহত হচ্ছে। খোয়াই নদের ভাটিতে বাম তীরে সদর উপজেলার জয়নগরে, লাখাই উপজেলার চরগাঁও ও হিয়ালারকান্দি এবং ডান তীরে বানিয়াচং উপজেলার মোহনপুর, বড়কান্দি ও রাধাপুরে ভাঙন এলাকার মানুষ পড়েছে দুর্ভোগে। বাহুবল উপজেলার করাঙ্গী নদীর পানি উপচে পড়ে ভাদেশ্বর ও বাহুবল সদর ইউনিয়নের প্রায় ২৫ গ্রাম পানিতে তলিয়ে গেছে। চুনারুঘাট উপজেলার লালচান্দ গ্রামে ঘরের নিচে চাপা পড়ে কামাল মিয়ার ছেলে নাইম (৪) ও বজ্রপাতে দৌলতখাঁবাদ গ্রামের আবদুস শহীদের স্ত্রী রহিমা খাতুন (৪০) এবং বড়কোটা গ্রামের মোজাফফর উল্লাহর ছেলে নুরুল হক (৪২) মারা গেছেন। জেলা প্রশাসক মাহমুদ হাসান জানান, বন্যায় বেশি ক্ষতিগ্রস্ত হয়েছে চুনারুঘাট উপজেলার লোকজন। এখন পর্যন্ত দুর্গত এলাকার লোকজনের জন্য কোনো ত্রাণসামগ্রী দেওয়া সম্ভব হয়নি। তিনি জানান, প্রকৃত ক্ষতিগ্রস্তদের তালিকা প্রস্তুত করা হচ্ছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-18/news/266661~~
~~বজ্রপাত বজ্র আহত নিহত মারা মৃত্যু হত ~~
~~বজ্রপাতে দুই ব্যক্তি নিহত~~
~~ঠাকুরগাঁও প্রতিনিধি | তারিখ: ১৮-০৬-২০১২~~
~~ঠাকুরগাঁওয়ের বালিয়াডাঙ্গী উপজেলার ফতেপুর গড়িয়ালি গ্রামে গতকাল রোববার বজ্রপাতে দুজন নিহত ও একজন আহত হয়েছেন। নিহত ব্যক্তিরা হলেন কামেদ আলীর ছেলে আবদুল কারিম (৪৩) ও মইদুর রহমানের ছেলে হারুন আর রশীদ (১৫)। আহত ব্যক্তির নাম জিয়াউল হক (২০)। উপজেলার বড় পলাশবাড়ী ইউনিয়ন পরিষদের (ইউপি) চেয়ারম্যান মো. মনসুর আলম বলেন, রোববার ভোর পাঁচটার দিকে উপজেলার ফতেপুর গড়িয়ালি এলাকার লোকজন আমন ধামন নদে মাছ ধরছিল। ওই সময় বজ্রপাতে ওই দুই ব্যক্তি মারা যান এবং জিয়াউল আহত হন। বালিয়াডাঙ্গী থানার ওসি শামীম হোসেন বলেন, এ ঘটনায় একটি অপমৃত্যুর মামলা হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-17/news/266496~~
~~বজ্রপাত বজ্র আহত নিহত মারা হত ~~
~~ঠাকুরগাঁওয়ে বজ্রপাতে নিহত ২~~
~~ঠাকুরগাঁও প্রতিনিধি | তারিখ: ১৭-০৬-২০১২~~
~~ঠাকুরগাঁওয়ের বালিয়াডাঙ্গী উপজেলার ফতেপুর গড়িয়ালি গ্রামে আজ রোববার ভোরে বজ্রপাতে দুজন নিহত ও একজন আহত হয়েছেন। নিহত ব্যক্তিরা হলেন আবদুল করিম (৪৩) ও মইদুর রহমানের ছেলে হারুন অর-রশিদ (১৫)। বালিয়াডাঙ্গী উপজেলার বড় পলাশবাড়ি ইউনিয়ন পরিষদের (ইউপি) চেয়ারম্যান মনসুর আলম জানান, আনুমানিক ভোর পাঁচটার দিকে ওই তিনজন নদীতে মাছ ধরছিলেন। এ সময় বজ্রপাতে ওই দুজন ঘটনাস্থলেই মারা যান। আহত জিয়াউল হককে স্থানীয়ভাবে চিকিত্সা দেওয়া হয়েছে। বালিয়াডাঙ্গি থানার ভারপ্রাপ্ত কর্মকর্তা (ওসি) শামীম হোসেন সরদার ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-16/news/266114~~
~~বজ্রপাত বজ্র নিহত মারা হত ~~
~~বজ্রপাতে জেলে নিহত~~
~~ধরমপাশা (সুনামগঞ্জ) প্রতিনিধি | তারিখ: ১৬-০৬-২০১২~~
~~হাওরে মাছ ধরতে গিয়ে সুনামগঞ্জের ধরমপাশা উপজেলার সেলবরষ ইউনিয়নের ভাটাপাড়া গ্রামের রিয়াজ উদ্দিন (৪০) নামের এক জেলে গতকাল শুক্রবার সকালে বজ্রপাতে নিহত হয়েছেন। নিহতের পরিবার ও এলাকাবাসী সূত্রে জানা যায়, শুক্রবার সকাল সাতটার দিকে উপজেলার ভাটাপাড়া গ্রামের জেলে রিয়াজ উদ্দিন বাড়ির সামনে ছড়াকান্দা হাওরে ঠেলাজাল দিয়ে মাছ ধরতে যান। এ সময় আকসিঞ্চক বজ্রপাত হলে ঘটনাস্থলেই তিনি মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-16/news/266196~~
~~বজ্রপাত বজ্র আহত মৃত্যু হত ~~
~~বজ্রপাতে কিশোর ও তরুণের মৃত্যু~~
~~লাকসাম (কুমিল্লা) কসবা ও (ব্রাহ্মণবাড়িয়া) প্রতিনিধি | তারিখ: ১৬-০৬-২০১২~~
~~কুমিল্লার লাকসাম ও ব্রাক্ষ্মণবাড়িয়ার কসবা উপজেলায় গতকাল শুক্রবার বিকেলে ব্রজ্রপাতে দুইজনের মৃত্যু হয়েছে। প্রত্যক্ষদর্শী ও হাসপাতাল সূত্রে জানা গেছে, গতকাল লাকসামে ফুটবল খেলতে গিয়ে বজ্রপাতে মোবারক হোসেন (১৩) নামের এক কিশোরের মৃত্যু হয়েছে। আহত হয়েছে আরও চার কিশোর। মোবারক পৌর এলাকার গাজিমুড়া গ্রামের মানু মিয়ার ছেলে। বিকেল সোয়া পাঁচটার দিকে বাড়ির পাশে একটি মাঠে বন্ধুদের সঙ্গে ফুটবল খেলার সময় বজ্রপাতে তারা আহত হয়। আশপাশের লোকজন তাদের উদ্ধার করে লাকসাম উপজেলা স্বাস্থ্য কমপ্লেক্সে জরুরি বিভাগে নিয়ে যায়। সেখানে কর্তব্যরত চিকিত্সক মোবারককে মৃত ঘোষণা করেন। লাকসাম উপজেলা স্বাস্থ্য কমপ্লেক্সের জরুরি বিভাগের চিকিত্সক পুষ্পিতা শারমিন প্রথম আলো ডটকমকে ঘটনার সত্যতা নিশ্চিত করেছেন। কসবায় শিকাপুর গ্রামে গতকাল বিকেল গরু আনতে গিয়ে রিপন মিয়া (১৯) নামের এক তরুণের মৃত্যু হয়েছে। রিপনের স্বজন ও এলাকাবাসী সূত্রে জানা যায়, বিকেলে শিকারপুর উচ্চ বিদ্যালয়ের পাশের মাঠ থেকে গরু আনতে যায় রিপন। এ সময় বজ্রপাতে ঘটনাস্থলে তাঁর মৃত্যু হয়। কসবা থানার ভারপ্রাপ্ত কর্মকর্তা (ওসি) গাজী মো. শাখাওয়াত হোসেন ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-16/news/266162~~
~~বজ্র আহত ক্ষতি বিধ্বস্ বৃষ্টি হত ~~
~~টেকনাফে ৩৮ গ্রাম প্লাবিত বরগুনায় বাঁধ বিলীন~~
~~প্রথম আলো ডেস্ক | তারিখ: ১৬-০৬-২০১২~~
~~কক্সবাজারের টেকনাফ উপজেলার ৩৮টি গ্রাম ভারী বর্ষণ ও পাহাড়ি ঢলে প্লাবিত হয়েছে। বরগুনার নদনদীতে জোয়ারের পানি বৃদ্ধি পাওয়ায় ১০টি স্থানে বাঁধ ভেঙে গেছে। মৌলভীবাজার ও সিলেটে পাহাড়ি ঢল ও প্রবল বর্ষণে কয়েকটি এলাকার যোগাযোগব্যবস্থা বিচ্ছিন্ন হয়ে পড়েছে। ঢাকার বাইরে প্রথম আলোর নিজস্ব প্রতিবেদক ও প্রতিনিধিদের পাঠানো খবর: টেকনাফ (কক্সবাজার): উপজেলায় টানা দুই দিনের ভারী বর্ষণ ও উজান থেকে নেমে আসা পাহাড়ি ঢলে ৩৮টি গ্রাম প্লাবিত হয়েছে। এতে লক্ষাধিক মানুষ পানিবন্দী হয়ে পড়েছে। পাহাড়ি ঢলের কারণে টেকনাফ-কক্সবাজার সড়কের ওপর দিয়ে পানি প্রবাহিত হওয়ায় গতকাল শুক্রবার সকাল ছয়টা থেকে নয়টা পর্যন্ত যানবাহন চলাচল বন্ধ থাকে। এ সময় একটি বাস নিয়ন্ত্রণ হারিয়ে খাদে পড়ে গেলে কমপক্ষে ১৫ জন আহত হন। সরেজমিনে দেখা গেছে, টেকনাফ সদর, সাবরাং, বাহারছড়া, হ্নীলা, হোয়াইক্যং ও পৌরসভার ৩৮ গ্রামের কয়েক শতাধিক ঘরবাড়ি, রাস্তাঘাট, পানের বরজ, চিংড়িঘের, শিক্ষাপ্রতিষ্ঠান ও ফসলি জমি পানিতে ডুবে গেছে। এতে দুই শতাধিক মাটির ঘরবাড়ি বিধ্বস্ত হয়েছে। আসবাব, কাপড়চোপড়, খাদ্যসামগ্রীসহ মূল্যবান জিনিস মাটির নিচে চাপা পড়েছে। এ ছাড়া এসব এলাকায় খাদ্য ও বিশুদ্ধ পানির তীব্র সংকট দেখা দিয়েছে। ক্ষতিগ্রস্ত আমির হোসেন, ফজর আলী, মমতাজ বেগম, জাহিদা বেগমসহ অনেকে জানান, দুই দিন ধরে বৃষ্টি হলেও শুক্রবার ভোরের বজ্রসহ ভারী বৃষ্টিপাতে অল্প সময়েই বসতবাড়িতে পানি ঢোকে। কোমরসমান পানিতে ঘর ডুবে যায়। তাঁরা অভিযোগ করেন, পানিপ্রবাহের খালগুলো স্থানীয় প্রভাবশালী ব্যক্তিরা দখলে নেওয়ায় তাঁদের এ দুর্দশা হয়েছে। স্থানীয় প্রশাসন ও জনপ্রতিনিধিরা তাঁদের খোঁজ নিচ্ছে না। টেকনাফ সদর ইউনিয়ন পরিষদের (ইউপি) চেয়ারম্যান নুরুল আলম, সাবরাংয়ের ইউপি চেয়ারম্যান হামিদুর রহমান ও হোয়াইক্যংয়ের ইউপি চেয়ারম্যান অধ্যক্ষ নুর আহমদ আনোয়ারী জানান, উজান থেকে নেমে আসা পাহাড়ি ঢল ও ভারী বর্ষণে কয়েক কোটি টাকার ক্ষতি হয়েছে। উপজেলা নির্বাহী কর্মকর্তা (ইউএনও) আ ন ম নাজিম উদ্দিন বলেন, ভারী বর্ষণ ও পাহাড়ি ঢলের কারণে তিনি বাসা থেকে বের হতে পারছেন না। বর্ষণ কমে গেলে বিভিন্ন এলাকায় গিয়ে তিনি ক্ষতিগ্রস্ত ব্যক্তিদের খবর নেবেন। বরগুনা: পানি উন্নয়ন বোর্ড (পাউবো) সূত্র জানায়, বরগুনার নদনদীতে জোয়ারের পানি বৃদ্ধি পাওয়ায় ১০টি স্থানে বাঁধ ভেঙে গেছে। এতে কয়েক লাখ একর ফসলি জমি ও বাড়িঘর প্লাবিত হয়েছে। এ ছাড়া বৃহস্পতিবার রাত থেকে বরগুনাসহ উপকূলে ঝোড়ো আবহাওয়া বিরাজ করছে। গতকাল সকালে তা আরও বাড়ে। গতকাল সদরের ছোট বালিয়াতলী এলাকায় গিয়ে দেখা যায়, পায়রা নদীর পাড়ের প্রায় আধা কিলোমিটার বাঁধ ভেঙে গেছে। এতে জোয়ারের পানি ঢুকে ছোট বালিয়াতলী ও বালিয়াতলী গ্রামের কয়েক হাজার একর ফসলি জমি ডুবে গেছে। সদরের ডালভাঙা এলাকায়ও প্রায় আধা কিলোমিটার বাঁধ পানির চাপে গত কয়েক দিনে ভেঙে গেছে। এ ছাড়া আমতলী উপজেলার ঘটখালী এলাকায় এক কিলোমিটার, তালতলী উপজেলার লতাকাটা এলাকায় এক কিলোমিটার, পাথরঘাটা এলাকার খলিফারহাট, জিনতলা, পদ্মা, তাফালবাড়িয়া, রুহিতা এবং কাঁকচিড়া এলাকার বাঁধ ভেঙে গেছে। পাউবোর বরগুনা জেলা কার্যালয়ের উপসহকারী প্রকৌশলী মো. আবুল হোসেন বলেন, ‘১০টি এলাকার বাঁধ বিলীন হয়ে যাওয়ার খবর পেয়েছি। আরও কমপক্ষে তিনটি বাঁধ ঝুঁকির মুখে রয়েছে।’ মৌলভীবাজার: পাহাড়ি ঢলে মৌলভীবাজারের সঙ্গে বড়লেখা উপজেলার সড়ক যোগাযোগ বিচ্ছিন্ন হয়ে গেছে। এ ছাড়া পাহাড়ধসে মাধবকুণ্ড জলপ্রপাত পর্যটনকেন্দ্রের কয়েকটি স্থাপনা ক্ষতিগ্রস্ত হয়েছে। গোয়াইনঘাট (সিলেট): পাহাড়ি ধস ও প্রবল বর্ষণে সিলেট-গোয়াইনঘাট সরাসরি যোগাযো ব্যবস্থা বন্ধ হয়ে গেছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-15/news/265949~~
~~বজ্রপাত বজ্র নিহত মারা হত ~~
~~বজ্রপাতে নিহত~~
~~গোয়াইনঘাট (সিলেট) প্রতিনিধি | তারিখ: ১৫-০৬-২০১২~~
~~সিলেটের গোয়াইনঘাটে বজ্রপাতে এক ব্যক্তি নিহত হয়েছেন। নিহত ব্যক্তির নাম মরম আলী (৪০)। তিনি উপজেলার আলীরগাঁও ইউনিয়নের নয়াগ্রাম গ্রামের আবদুর রহমানের ছেলে। নিহতের পারিবারিক সূত্রে জানা যায়, গতকাল বৃহস্পতিবার সকালে মরম আলী বাড়ির পাশে হাওরে মাছ ধরতে যান। দুপুর একটার দিকে বজ্রপাতে তিনি ঘটনাস্থলেই মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-11/news/264917~~
~~বজ্রপাত বজ্র আহত ঝড় নিহত বৃষ্টি মৃত্যু হত ~~
~~একনজরে~~
~~| তারিখ: ১১-০৬-২০১২~~
~~স্বামী-স্ত্রীর মৃত্যু সাতক্ষীরার দেবহাটায় নোড়ারচক বিলে শনিবার বজ্রপাতে স্বামী-স্ত্রীর মৃত্যু হয়েছে। তাঁরা হলেন আক্তার হোসেন মোল্যা (৫০) ও তাঁর স্ত্রী কহিনুর বেগম (৪২)। তাঁদের বাড়ি উপজেলার বোসেরআবাদ গ্রামে। রাত পৌনে আটটার দিকে ঝড়-বৃষ্টির সময় নোড়ারচক বিলে আক্তার হোসেন মোল্যা ও তাঁর স্ত্রী কহিনুর বেগম একটি চিংড়িঘের পাহারা দিচ্ছিলেন। এ সময়বজ্রপাতে তাঁদের মৃত্যু হয়। নিজস্ব প্রতিবেদক, সাতক্ষীরা বজ্রপাতে নিহত ২ নীলফামারীর ডিমলা ও জলঢাকা উপজেলায় বজ্রপাতে দুজন নিহত ও তিনজন আহত হয়েছেন। নিহত ব্যক্তিরা হলেন ডিমলা উপজেলার আকাশকুড়ি গ্রামের বেলাল হোসেন (২৫) ও জলঢাকা উপজেলার খেরকাটি গ্রামের চুরকুটু বর্মণের স্ত্রী সাবিত্রী বালা (৫৫)। এ সময় ডিমলা উপজেলার গয়াবাড়ি গ্রামের আইয়ুব আলী (৪৫), নিচপাড়া গ্রামের লিপি বেগম ও ছাতনাই গ্রামের হাবিব (৪) আহত হন। নীলফামারী প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-11/news/264906~~
~~বজ্রপাত বজ্র মারা মৃত্যু ~~
~~বজ্রপাতে শ্রমিকের মৃত্যু~~
~~কমলগঞ্জ (মৌলভীবাজার) প্রতিনিধি | তারিখ: ১১-০৬-২০১২~~
~~কুলাউড়া উপজেলার চাতলাপুর চা-বাগানের রবিদাস টিলায় বজ্রপাতে এক চা-শ্রমিকের মারা যাওয়ার খবর পাওয়া গেছে। খোঁজ নিয়ে জানা যায়, গতকাল রোববার বেলা দুইটায় ভারী বর্ষণের সময় মাঠে কাজ করছিলেন চাতলাপুর চা-বাগানের শ্রমিক গোপাল রবিদাস (৪৫)। এ সময় বজ্রপাতে ঘটনাস্থলেই তাঁর মৃত্যু হয়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-10/news/264681~~
~~বজ্রপাত বজ্র বৃষ্টি মারা মৃত্যু ~~
~~বজ্রপাতে স্বামী-স্ত্রীসহ তিনজনের মৃত্যু~~
~~নীলফামারী প্রতিনিধি | তারিখ: ১০-০৬-২০১২~~
~~নীলফামারীর জলঢাকা উপজেলায় গতকাল শনিবার সকালে পৃথক দুটি বজ্রপাতের ঘটনায় স্বামী-স্ত্রীসহ তিনজনের মৃত্যু হয়েছে। তাঁরা হলেন, শিমুলবাড়ি ইউনিয়নের ঘুঘুমারী গ্রামের একাব্বর আলী (৩২) ও তাঁর স্ত্রী মেহেরবানু (২৫) এবং গোলনা ইউনিয়নের তালুক গোলনা গ্রামের আফাজ উদ্দিনের স্ত্রী মমতা বেগম (৬০)। জানা গেছে, শনিবার সকালে বৃষ্টির সময় বজ্রপাতে একাব্বর ও তাঁর স্ত্রী মেহেরবানু মারা যান। এদিকে তালুক গোলনা গ্রামে নিজ বাড়ির উঠানে কাজ করার সময় মমতা বেগম মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-08/news/264152~~
~~বজ্রপাত বজ্র মৃত্যু ~~
~~সংক্ষেপে সারা দেশ~~
~~| তারিখ: ০৮-০৬-২০১২~~
~~জাল নোট জব্দ নেত্রকোনার কেন্দুয়া উপজেলার পাড়াতলী গ্রামের একটি বাড়ি থেকে ১৯ হাজার টাকার জাল নোট জব্দ করা হয়েছে। এ ঘটনায় তিন ব্যক্তিকে পুলিশ গ্রেপ্তার করেছে। গ্রেপ্তার হওয়া ব্যক্তিরা হলেন: শাওন খন্দকার (২৮), সাজ্জাদ তালুকদার (৩০) ও আতাউর রহমান (২৯)। পুলিশ জানায়, গত বুধবার রাতে পাড়াতলী গ্রামের একটি বাড়িতে তল্লাশি চালিয়ে ওই জাল নোটগুলো উদ্ধার করা হয়। এ সময় ওই তিনজনকে হাতেনাতে গ্রেপ্তার করা হয়। এ ঘটনায় মামলা হয়েছে। কেন্দুয়া (নেত্রকোনা) প্রতিনিধি। বজ্রপাতে সিরাজগঞ্জের চৌহালীতে বজ্রপাতে জাহাঙ্গীর হোসেন (২০) নামের এক পুস্তক বাঁধাই শ্রমিকের মৃত্যু হয়েছে। তাঁর বাড়ি চৌহালী উপজেলার কোদালিয়া গ্রামে। পারিবারিক সূত্র জানায়, গতকাল বৃহস্পতিবার বেলা আড়াইটার দিকে জাহাঙ্গীর কর্মস্থল থেকে বাড়ি ফিরছিলেন। এ সময় বজ্রপাতে তাঁর শরীর ঝলসে যায়। গুরুতর অবস্থায় চৌহালী উপজেলা স্বাস্থ্য কমপ্লেক্সে নিয়ে গেলে চিকিৎসক জাহাঙ্গীরকে মৃত ঘোষণা করেন। নিজস্ব প্রতিবেদক, সিরাজগঞ্জ।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-08/news/264188~~
~~বজ্রপাত বজ্র নিহত বৃষ্টি মৃত্যু হত ~~
~~নাগরপুরে বজ্রপাতে দুজনের মৃত্যু~~
~~টাঙ্গাইল । | তারিখ: ০৮-০৬-২০১২~~
~~টাঙ্গাইলের নাগরপুরে বজ্রপাতে দুজনের মৃত্যু হয়েছে। গতকাল বৃহস্পতিবার দুপুরে উপজেলার গয়হাটা ইউনিয়নের বনগ্রাম ও সিংজোড়া গ্রামে এ ঘটনা ঘটে। নাগরপুর থানার ভারপ্রাপ্ত কর্মকর্তা সালাউদ্দিন মিয়া জানান, গতকাল বেলা তিনটার দিকে নিহত ব্যক্তিরা বাড়ির পাশে ধানখেতে কাজ করতে যান। তখন গুঁড়ি গুঁড়ি বৃষ্টি হচ্ছিল। হঠাৎ এ সময় কয়েকটি স্থানে বজ্রপাতের ঘটনা ঘটে। নিহত ব্যক্তিরা হলেন নাগরপুর উপজেলার দক্ষিণ বনগ্রামের মর্তুজ আলীর ছেলে শামছুল (২৬) ও সিংজোড়া গ্রামের কুদরত আলী (৬০)।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-06/news/263670~~
~~বজ্রপাত বজ্র নিহত মৃত্যু হত ~~
~~চকরিয়ায় বজ্রপাতে নানি-নাতির মৃত্যু~~
~~নিজস্ব প্রতিবেদক, কক্সবাজার | তারিখ: ০৬-০৬-২০১২~~
~~কক্সবাজারের চকরিয়ায় গতকাল মঙ্গলবার বজ্রপাতে নানি ও নাতির মৃত্যু হয়েছে। নিহত ব্যক্তিরা হলেন উপজেলার বদরখালী ইউনিয়নের লম্বাখালীপাড়ার আবদুল ওয়াদুদের ছেলে মো. শিপাত (৮) ও শিপাতের নানি বরইতলী ইউনিয়নের শান্তিপাড়ার বাসিন্দা রাসু বেগম (৫০)। রশিদা বেগম (৩৭)।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-05/news/263392~~
~~বজ্রপাত বজ্র আহত নিহত হত ~~
~~বজ্রপাতে নিহত ৩, আহত ১১~~
~~শ্রীমঙ্গল (মৌলভীবাজার) প্রতিনিধি | তারিখ: ০৫-০৬-২০১২~~
~~মৌলভীবাজারের শ্রীমঙ্গল উপজেলার সাতগাঁও ইউনিয়নের ফিনলে চা কোম্পানির হুগলিছড়া চা-বাগানে গতকাল সোমবার দুপুর সাড়ে ১২টার দিকে বজ্রপাতে তিনজন নিহত হয়েছেন। এ ঘটনায় হুগলিছড়া চা-বাগানের আরও ১১ জন শ্রমিক গুরুতর আহত হয়েছেন। নিহত ব্যক্তিরা হলেন হুগলিছড়া চা-বাগানের শ্রমিক যুগ বুনারজি (৪৮) ও সবিতা মৃধা (১৯) এবং সিন্দুরখান ইউনিয়নের টিলাগাঁও গ্রামের সুজন মিয়া (৩৮)। ফিনলের বালিশিরা মেডিকেল সেন্টার ও হাসপাতালে চিকিৎসাধীন গুরুতর আহত ব্যক্তিরা হলেন হুগলিছড়া চা-বাগানের শ্রমিক সুখ চাষা (৩০), অঞ্জলী চাষা (২৫), ঈমানী চাষা (২৬), রাধা চাষা (২২), উবানী দাশ (১৬), আদরী দাশ (২৫), কুন্তলা বুনারজি (৬০), সুভদ্রা কর্মকার (১৬), আরতি সাঁওতাল (১৬), জয়ন্তী (১৮) ও মিলু ভূমিজ (২২)। ঘটনার পর পর শ্রীমঙ্গল উপজেলা পরিষদের চেয়ারম্যান রনধীর কুমার দেব ও ফিনলের চিফ অপারেটিং অফিসার (সিওও) এম আলিমুজ্জামান ঘটনাস্থলে গিয়ে আহত ব্যক্তিদের উদ্ধার করে ফিনলের বালিশিরা মেডিকেল সেন্টার ও হাসপাতালে ভর্তি করেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-02/news/262559~~
~~বজ্রপাত বজ্র বৃষ্টি ~~
~~হালদায় আবারও ডিম ছেড়েছে মা-মাছ~~
~~রাউজান ও হাটহাজারী (চট্টগ্রাম) প্রতিনিধি | তারিখ: ০২-০৬-২০১২~~
~~দেশের একমাত্র প্রাকৃতিক মৎস্য প্রজননক্ষেত্র হালদা নদীতে আবার ডিম ছেড়েছে মা-মাছ। গতকাল শুক্রবার ভোরে বজ্রপাত ও মুষলধারে বৃষ্টির মধ্যে মা-মাছ ডিম ছাড়ে। এরপর মৎস্যজীবীরা ডিম আহরণে নেমে পড়েন। এ সময় সেখানে উৎসবমুখর পরিবেশের সৃষ্টি হয়। স্থানীয় লোকজন জানান, এর আগে গত ৮ মার্চ মা-মাছ ডিম ছেড়েছিল। কিন্তু ওই বার ডিম ছাড়ার পরিমাণ কম ছিল। সরেজমিনে দেখা যায়, ডিম সংগ্রহকারীরা সত্তারঘাট, অংকুরীঘোনা, গড়দুয়ারা, কান্তার আলী চৌং ঘাট, নাপিতের ঘাট, উত্তর মার্দাশা ও মদুনাঘাট এলাকায় শত শত নৌকা নিয়ে হালদায় ডিম সংগ্রহ করছেন। এ সময় সেখানে ছিল উৎসবমুখর পরিবেশ। হালদার গবেষক ও পরিবেশবাদী চট্টগ্রাম বিশ্ববিদ্যালয়ের প্রাণিবিদ্যা বিভাগের শিক্ষক মঞ্জুরুল কিবরিয়া বলেন, জনসচেতনতা ও সংশ্লিষ্ট প্রশাসনের নজরদারি থাকায় এখন চুরি করে মা-মাছ মেরে ফেলার ঘটনা কমছে। এ কারণে মা-মাছগুলো হালদার নিরাপদ আশ্রয়স্থলে ডিম ছাড়ার পরিবেশ পেয়েছে। তিনি বলেন, অন্যবারের তুলনায় হালদা নদীতে পর্যাপ্ত ডিম ছেড়েছে মা-মাছ। মঞ্জুরুল কিবরিয়া বলেন, আবহাওয়া অনুকূলে থাকায় ডিম সংগ্রহকারীরা বেশি ডিম সংগ্রহ করতে পেরেছেন। তিনি বলেন, চার শতাধিক নৌকা করে ডিম সংগ্রহকারীরা ডিম সংগ্রহ করেছেন। প্রায় ১৬ হাজার কেজি পানিসহ ডিম সংগ্রহ হয়েছে উল্লেখ করে তিনি বলেন, এসব ডিমের বাজারমূল্য প্রায় এক কোটি ৮০ লাখ টাকা। হাটহাজারী উপজেলা মৎস্য কর্মকর্তা মো. জাকির হোসেন বলেন, প্রচুর বৃষ্টিপাত, পাহাড়ি ঢল ও বজ্রপাতের কারণে হালদায় দ্বিতীয় দফা মা-মাছ ডিম ছেড়েছে। রাউজান উপজেলা মৎস্য কর্মকর্তা নাজিম উদ্দিন গতকাল নদীতে অবস্থান করে ডিম সংগ্রহের দৃশ্য পর্যবেক্ষণ করেন। তিনি বলেন, এবার মৎস্যজীবীরা উল্লেখযোগ্য পরিমাণে ডিম সংগ্রহ করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-06-02/news/262573~~
~~বজ্রপাত বজ্র বৃষ্টি মারা মৃত্যু ~~
~~ঘিওরে বজ্রপাতে নিহত ১~~
~~মানিকগঞ্জ প্রতিনিধি | তারিখ: ০২-০৬-২০১২~~
~~মানিকগঞ্জের ঘিওর উপজেলার চরকুশণ্ডা গ্রামে গতকাল শুক্রবার সকালে বজ্রপাতে চান মিয়া (৬৫) নামে এক বৃদ্ধের মৃত্যু হয়েছে। তিনি বালিয়াখোড়া ইউনিয়নের চরকুশণ্ডা গ্রামের মৃত জয়নাল মিয়ার ছেলে। তিনি অবসরপ্রাপ্ত পুলিশসদস্য ছিলেন। স্থানীয় ও পারিবারিক সূত্রে জানা গেছে, চান মিয়া তাঁর বাড়ির পাশের একটি কৃষিজমিতে বোরো ধান মাড়াইয়ের ব্যবস্থা করেছেন। গতকাল সকালে সেখানে দিনমজুরদের সঙ্গে তিনিও ধান মাড়াই কাজে ব্যস্ত ছিলেন। সকাল ১০টার দিকে বৃষ্টি শুরু হলে তিনি ওই জমির ওপর ওঠানো একটি ঘরে আশ্রয় নেন। এ সময় বজ্রপাত হলে তিনি ঘটনাস্থলেই মারা যান। বালিয়াখোড়া ইউনিয়ন পরিষদের (ইউপি) চেয়ারম্যান আবদুল আওয়াল ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-30/news/261916~~
~~বজ্রপাত বজ্র নিহত হত ~~
~~দিনাজপুরে বজ্রপাতে নিহত ৪~~
~~বিরামপুর (দিনাজপুর) সংবাদদাতা | তারিখ: ৩০-০৫-২০১২~~
~~দিনাজপুরের নবাবগঞ্জ উপজেলায় বজ্রপাতে আজ বুধবার সকালে চারজন নিহত হয়েছে। নবাবগঞ্জ থানার ভারপ্রাপ্ত কর্মকর্তা (ওসি) মো. মনিরুল ইসলাম প্রথম আলো ডটকমকে বলেন, আজ সকাল সোয়া আটটার দিকে উপজেলার ১ নম্বর জয়পুর ইউনিয়নের চামুদ্দা গ্রামে নিজেদের বাড়ির আঙিনায় বজ্রপাতে আছিয়া খাতুন (৪৫) ও তাঁর ছোট ভাই আতিকুল ইসলাম (২৬) নিহত হন। অপরদিকে উপজেলার ২ নম্বর বিনোনগর ইউনিয়নের পূর্ব ভোটারপাড়া গ্রামের আবদুল গফুরের ছেলে নাইমুল ইসলাম (৮) এবং মনজের আলীর স্ত্রী রাবেয়া খাতুন (৪০) বজ্রপাতে নিহত হন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-29/news/261536~~
~~বজ্রপাত বজ্র আহত ঝড় নিহত মৃত্যু হত ~~
~~সংক্ষেপে সারা দেশ~~
~~| তারিখ: ২৯-০৫-২০১২~~
~~বজ্রপাতে মৃত্যু ময়মনসিংহের ভালুকা উপজেলার ধলিয়া গ্রামে গতকাল সোমবার বজ্রপাতে দুজনের মৃত্যু হয়েছে। নিহত দুজনের পরিবার সূত্রে জানা যায়, গতকাল দুপুরে হঠাৎ করেই আকাশ মেঘাচ্ছন্ন হয়ে ঝড় শুরু হয়। এ সময় গ্রামের সুরুজ খানের স্ত্রী বেবী আক্তার (৪০) ও তাঁর ভাতিজি স্থানীয় মাদ্রাসার সপ্তম শ্রেণীর ছাত্রী শামীমা আক্তার (১৩) বাড়ির আঙ্গিনায় হাঁটাহাঁটি করছিলেন। আকস্মিক বজ্রপাতে ঘটনাস্থলেই তাঁদের মৃত্যু হয়। শামীমা সাইদুল ইসলাম খানের মেয়ে।  ময়মনসিংহ । ইয়াবাসহ গ্রেপ্তার চাঁপাইনবাবগঞ্জের ভোলাহাটে ২৭টি ইয়াবা বড়িসহ রফিকুল ইসলাম (২৫) নামের এক ব্যক্তিকে গ্রেপ্তার করেছে পুলিশ। তিনি উপজেলার চরধরমপুর গ্রামের বাসিন্দা। ভোলাহাট থানার ভারপ্রাপ্ত কর্মকর্তা (ওসি) শহীদ সোহরাওয়ার্দী জানান, গত রোববার রাতে গোপন সংবাদের ভিত্তিতে ঝাউবোনা এলাকায় অভিযান চালিয়ে রফিকুলকে গ্রেপ্তার করা হয়। তিনি ইয়াবাগুলো অন্য একজনের কাছে বিক্রি করছিলেন। তবে পুলিশের উপস্থিতি টের পেয়ে ক্রেতা পালিয়ে যান। এ ব্যাপারে একটি মামলা হয়েছে। রফিকুলকে আদালতের মাধ্যমে জেলহাজতে পাঠানো হয়েছে।  নিজস্ব প্রতিবেদক, চাঁপাইনবাবগঞ্জ প্রতিবন্ধীদের সহায়তা সিরাজগঞ্জের তাড়াশে প্রতিবন্ধী লোকজনের মধ্যে বিনা মূল্যে শিক্ষা উপকরণ, ছাগল ও সহায়ক উপকরণ বিতরণ করা হয়েছে। রোববার বাংলাদেশ এনজিও ফাউন্ডেশনের সহযোগিতায় বেসরকারি প্রতিষ্ঠান ‘পরিবর্তন’ স্থানীয় ঈদগাহ মাঠে এক অনুষ্ঠানে এগুলো বিতরণ করে। অনুষ্ঠানে প্রধান অতিথি ছিলেন তাড়াশের ইউএনও মোহামঞ্চাদ জাকির হোসেন। অনুষ্ঠানে ২০ জন প্রতিবন্ধী শিশু শিক্ষার্থীর মধ্যে শিক্ষা উপকরণ এবং ৪৫ জন প্রাপ্তবয়স্ক প্রতিবন্ধীর মধ্যে ১১টি ছাগল, তিনটি হুইল চেয়ার, ক্রাচ, সাদাছড়ি, সারভাইক্যাল কলার ও টয়লেট চেয়ার বিতরণ করা হয়।  নিজস্ব প্রতিবেদক, সিরাজগঞ্জ শান্তিরক্ষী দিবস আজ আন্তর্জাতিক জাতিসংঘ শান্তিরক্ষী দিবস আজ ২৯ মে। বিভিন্ন অনুষ্ঠানের মধ্য দিয়ে দিনটি পালিত হবে। দিনটি উপলক্ষে রাষ্ট্রপতি ও প্রধানমন্ত্রী পৃথক বাণী দিয়েছেন। আজ সকালে ‘পিসকিপার্স রান’-এর মাধ্যমে দিনের শান্তিরক্ষী দিবসের কর্মসূচি শুরু হবে। বিকেলে বঙ্গবন্ধু আন্তর্জাতিক সম্মেলন কেন্দ্রে শহীদ শান্তিরক্ষীদের নিকটাত্মীয় ও আহত শান্তিরক্ষীদের সংবর্ধনা, স্মৃতিচারণামূলক আলোচনা ও জাতিসংঘের কার্যক্রমের ওপর বিশেষ প্রদর্শনীর আয়োজন করা হয়েছে। রাষ্ট্রপতি মো. জিল্লুর রহমান অনুষ্ঠানে উপস্থিত থাকবেন।  নিজস্ব প্রতিবেদক~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-23/news/260082~~
~~বজ্রপাত বজ্র ক্ষতি ঝড় মারা মৃত্যু ~~
~~কালবৈশাখীতে দুজনের মৃত্যু~~
~~লালমনিরহাট প্রতিনিধি | তারিখ: ২৩-০৫-২০১২~~
~~লালমনিরহাটে গতকাল মঙ্গলবার কালবৈশাখীতে দুজনের মৃত্যু হয়েছে। এ সময় ঝড়ের তাণ্ডবে ১১টি গ্রামের তিন শতাধিক বাড়িঘরসহ বহু গাছপালা ক্ষতিগ্রস্ত হয়েছে। স্থানীয় সূত্র জানায়, গতকাল সকাল আটটার দিকে ঝড়ের সময় কালীগঞ্জ উপজেলার বাকাইটারী গ্রামের জগদীশ চন্দ্রের স্ত্রী কণিকা রানী (৩৬) বজ্রপাতে ও একই উপজেলার রুদ্বেশ্বর গ্রামের শফিকুল ইসলাম (৩৫) গাছের নিচে চাপা পড়ে মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-21/news/259451~~
~~বজ্রপাত বজ্র আহত প্রাণহানি বৃষ্টি মারা মৃত্যু হত হতাহত ~~
~~কক্সবাজারে আড়াই মাসে বজ্রপাতে ১৮ জনের মৃত্যু~~
~~আব্দুল কুদ্দুস, কক্সবাজার | তারিখ: ২১-০৫-২০১২~~
~~কক্সবাজার সমুদ্র উপকূলে বজ্রপাতে গত আড়াই মাসে ১৮ জনের প্রাণহানি ঘটেছে। এর মধ্যে চলতি মাসেই মারা গেছে ১০ জন। আহত হয়েছে আরও ১৫ জন। বজ্রপাতে ২০টিরও বেশি গবাদিপশুর মৃত্যু হয়েছে। বজ্রপাত থেকে রক্ষার উপায় সম্পর্কে জানতে চাইলে কক্সবাজার আবহাওয়া কার্যালয়ের সহকারী আবহাওয়াবিদ আফতাব উদ্দিন প্রথম আলোকে বলেন, ‘বজ্রপাতের সময় বড় কোনো গাছের নিচে দাঁড়ানো মারাত্মক ঝুঁকিপূর্ণ। কারণ বড় গাছে আর্থিং (বৈদ্যুতিক প্রবাহকে মাটিতে নামতে সহায়তা করে) থাকে। তা ছাড়া বৃষ্টির সময় বিদ্যুতের খুঁটির পাশে বা নিচে অথবা খোলা জায়গায় ছাতা নিয়ে দাঁড়ানো ও হাঁটাচলা বিপজ্জনক। কারণ মাটি ও ছাতার ওপরের লৌহাদণ্ডে আর্থিং থাকে। বাসাবাড়িতে বজ্রনিরোধক তার লাগাতে হবে। এ ছাড়া বজ্রপাতের সময় বাসাবাড়ির টেলিভিশন, রেফ্রিজারেটর ও মুঠোফোন বন্ধ রাখা ভালো।’ পুলিশ ও প্রত্যক্ষদর্শী সূত্রে জানা যায়, ১৬ মে সকাল আটটার দিকে টেকনাফে বজ্রসহ বৃষ্টি শুরু হয়। এ সময় উপজেলার হোয়াইক্যং ইউনিয়নের কুতুবদিয়াপাড়ার আবুল কালামের ছেলে মোহাম্মদ আলমগীর (১৫) বাজার থেকে বাড়ি ফিরছিল। হঠাৎ বজ্রপাত বেড়ে গেলে আলমগীর দৌড়ে কুতুবদিয়াপাড়া জামে মসজিদের পাশে একটি বড় গাছের নিচে দাঁড়ায়। এ সময় বিকট শব্দে একটি বাজ গাছটির ওপর পড়ে। এতে নিচে দাঁড়িয়ে থাকা আলমগীরের মৃত্যু হয়। সঙ্গে গাছের নিচে দাঁড়ানো একটি ছাগলও মারা যায়। একই দিন বেলা ১১টার দিকে টেকনাফ পৌরসভার বাস টার্মিনাল থেকে হেঁটে নাইট্যংপাড়ার নিজ বাড়িতে যাওয়ার পথে বজ্রপাতে আবু তাহেরের ছেলে আবু বক্কর (১৭) মারা যায়। একই দিন সকাল সাড়ে সাতটায় চকরিয়ার বরইতলী ইউনিয়নের মুড়াপাড়া গ্রামে বজ্রপাতে মারা যান সলিম উল্লাহ (৪৫) ও তাঁর স্ত্রী রশিদা বেগম (৩৭)। বরইতলী ইউনিয়ন পরিষদের (ইউপি) চেয়ারম্যান এ টি এম জিয়াউদ্দিন চৌধুরী বলেন, ‘বজ্রপাত প্রথমে একটি গাছে আঘাত হানে। তারপর গাছের পাশে সলিম উল্লাহর বাড়িতে লাগে। এ সময় ঘরের ভেতর থাকা স্বামী-স্ত্রী মারা যান। আহত হন পাশের বাড়ির আরেক গৃহবধূ সায়েমা আক্তার (১৯)। তাঁকে চকরিয়া উপজেলা স্বাস্থ্য কমপ্লেক্সে ভর্তি করা হয়েছে।’ ওই দিন বজ্রপাতে মহেশখালীর কুতুবজোম গ্রামের লবণচাষি আবুল কালাম (৪৫) ও সদর উপজেলার জালালাবাদ ইউনিয়নের চরপাড়ার ফরিদুল আলম (৪৩) গুরুতর আহত হন। উখিয়া উপজেলার জালিয়াপালং ইউনিয়ন পরিষদের চেয়ারম্যান আনোয়ার হোসেন চৌধুরী জানান, গত ১৩ মে সকাল ১০টার দিকে বজ্রপাতে চেপটখালী গ্রামের মোহাম্মদ বাবুল (২৫) মারা যান। এ সময় গুরুতর আহত হন আরও তিনজন। তাঁদের কক্সবাজার সদর হাসপাতালে ভর্তি করা হয়। তাঁরা চারজন একটি নৌকা নিয়ে সমুদ্র উপকূলের চেপটখালী এলাকায় মাছ ধরতে গিয়েছিলেন। বজ্রপাতে হতাহতের কোনো হিসাব আবহাওয়া কার্যালয়ে রাখা হয় না জানিয়ে কক্সবাজারের সহকারী আবহাওয়াবিদ আফতাব উদ্দিন জানান, মার্চ, এপ্রিল ও মে মাসে বজ্রপাত বেশি হয়। কারণ প্রচণ্ড দাবদাহে ভূমির ওপর থাকা বাতাস হালকা হয়ে ১৮ হাজার ফুটের বেশি ওপরে উঠে যায়। এ সময় নিম্নচাপ দেখা দেয়। তখন ভারসাম্যহীনতার কারণে বজ্রপাত ঘটে। আর বজ্রপাত হচ্ছে তড়িৎ-চুম্বক তরঙ্গ। তড়িৎগুলোর সংঘর্ষ হয় বলে বিকট শব্দ হয় এবং নিচের দিকে মাটি টেনে নেয় বলে বজ্রপাতে হতাহতের ঘটনা ঘটে। তবে অন্য বছরের তুলনায় চলতি সালে গরম বেশি অনুভূত হচ্ছে। তাই বজ্রপাতের সংখ্যাও বাড়ছে। পরিবেশবাদী সংগঠন কক্সবাজার বাঁচাও আন্দোলনের সভাপতি আবু মোর্শেদ চৌধুরী জানান, গত ১ মার্চ থেকে ১৬ মে পর্যন্ত আড়াই মাসে কক্সবাজারে বজ্রপাতে কমপক্ষে ১৮ জনের মৃত্যু হয়েছে। আহত হয়েছে প্রায় ১৫ জন। মারা গেছে প্রায় ২০টি গরু-ছাগল।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-19/news/258945~~
~~বজ্রপাত বজ্র আহত ঝড় মারা হত ~~
~~বজ্রপাতে মাগুরায় দম্পতি ভোলায় বাবা-ছেলের মৃত্যু~~
~~ভোলা । ও মাগুরা প্রতিনিধি | তারিখ: ১৯-০৫-২০১২~~
~~মাগুরার মহম্মদপুর উপজেলায় গত বৃহস্পতিবার রাতে বজ্রপাতে এক দম্পতি মারা গেছেন ও তাঁদের দুই সন্তান আহত হয়েছে। গত বুধবার ভোলার চরফ্যাশনে ধান কাটার সময় বজ্রপাতে বাবা-ছেলে মারা গেছেন এবং আরও চারজন আহত হয়েছে। বজ্রপাতে মহম্মদপুরে মারা গেছেন ভাসান সর্দার (৪২) ও তাঁর স্ত্রী রোকেয়া বেগম (৩৫)। তাঁদের বাড়ি উপজেলার বালিদিয়া ইউনিয়নের গোপিনাথপুর গ্রামে। তাঁদের আহত দুই সন্তানের নাম মমতাজ (১৪) ও মুসা (৪)। চরফ্যাশনে মারা গেছেন খোরশেদ আলম (৬০) ও তাঁর ছেলে চান মিয়া (২০)। তাঁরা উপজেলার আবদুল্লাহপুর গ্রামের বাসিন্দা। আহত ব্যক্তিরা হলেন খুরশেদ আলমের ছেলে রাজন আলী (৪০), শাজাহান আলী (৩৫) এবং আব্দুল্লাহপুর গ্রামের কমলা (১১) ও আরজু (১৫)। মাগুরার মহম্মদপুর থানা সূত্রে জানা গেছে, গত বৃহস্পতিবার বিকেলে ঝড় চলাকালে ভাসান সর্দার, রোকেয়া, মুসা ও মমতাজ ঘরের বারান্দায় বসেছিলেন। এ সময় ওই স্থানে বজ্রপাত হলে ভাসান ও রোকেয়া মারা যান এবং মুসা ও মমতাজ আহত হয়। মুসাকে ঘটনার পরই আশঙ্কাজনক অবস্থায় মাগুরা সদর হাসপাতালে ভর্তি করা হয়েছে। চরফ্যাশন উপজেলার আবদুুল্লাহপুর গ্রামের পশ্চিমের বিলে বুধবার বিকেলে খোরশেদ আলম তাঁর তিন ছেলে এবং কমলা ও আরজুকে নিয়ে ঝড়ের মধ্যে ধান কাটতে যান। এ সময় বজ্রপাত হলে খোরশেদ আলম ও তাঁর ছেলে চান মিয়া (২০) ঘটনাস্থলে মারা যান এবং রাজন আলী, শাজাহান আলী, কমলা ও আরজু আহত হয়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-17/news/258531~~
~~বজ্রপাত বজ্র আহত ক্ষতি নিহত বৃষ্টি মারা মৃত্যু হত ~~
~~চকরিয়ায় বজ্রপাতে স্বামী-স্ত্রীর মৃত্যু~~
~~নিজস্ব প্রতিবেদক, কক্সবাজার | তারিখ: ১৭-০৫-২০১২~~
~~কক্সবাজারের চকরিয়া উপজেলায় বজ্রপাতে স্বামী-স্ত্রীর মৃত্যু হয়েছে। এ সময় আরেকজন গৃহবধূ আহত হয়েছেন। পুড়ে গেছে তিনটি ঘর। উপজেলার বরইতলী ইউনিয়নের মুড়াপাড়া গ্রামে গতকাল বুধবার এ ঘটনা ঘটে। নিহত দুজন হলেন মুড়াপাড়া গ্রামের বাসিন্দা সলিম উল্লাহ (৪৫) ও তাঁর স্ত্রী রশিদা বেগম (৩৭)। বরইতলী ইউনিয়ন পরিষদের চেয়ারম্যান এ টি এম জিয়াউদ্দিন চৌধুরী জানান, গতকাল সকাল সাতটা থেকে বজ্রসহ বৃষ্টিপাত শুরু হয়। সাড়ে সাতটার দিকে বজ্রপাতে মুড়াপাড়া গ্রামের বাসিন্দা সলিম উল্লাহর ঘরটি ক্ষতিগ্রস্ত হয়। ঘটনার সময় ঘরে অবস্থান করা সলিম উল্লাহ ও তাঁর স্ত্রী রশিদা বেগম মারা যান। স্থানীয় বাসিন্দারা জানান, বজ্রপাতের ঘটনায় পাশের আরও দুটি বাড়ির আংশিক পুড়ে যায়। এতে গৃহবধূ সায়েমা আক্তার (১৯) আহত হন। তাঁর স্বামীর নাম মোহামঞ্চদ হোসেন। সায়েমাকে চকরিয়া উপজেলা স্বাস্থ্য কমপ্লেক্সে ভর্তি করা হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-14/news/257589~~
~~বজ্রপাত বজ্র আহত ঝড় মৃত্যু হত ~~
~~লক্ষ্মীপুরে কালবৈশাখী দুজনের মৃত্যু~~
~~লক্ষ্মীপুর প্রতিনিধি | তারিখ: ১৪-০৫-২০১২~~
~~লক্ষ্মীপুরে কালবৈশাখীতে দুজনের মৃত্যু হয়েছে। গতকাল রোববার সকালে পৃথক দুটি ঘটনায় তাঁদের মৃত্যু হয়। স্থানীয় সূত্রগুলো জানায়, গতকাল সকালে ঝড়ের মধ্যেই কাজে যাওয়ার সময় বজ্রপাতে আমিনবাজার এলাকায় পানা মিয়া (৪৫) নামের এক করাতমিস্ত্রির মৃত্যু হয়েছে। তাঁর বাড়ি সদর উপজেলার মান্দারী ইউনিয়নের গন্ধর্বপুর গ্রামে। মান্দারি ইউনিয়ন পরিষদের সদস্য জেবিন সুলতানা বজ্রপাতে পানা মিয়ার মৃত্যুর বিষয়টি নিশ্চিত করেছেন। এদিকে দত্তপাড়া ইউনিয়ন পরিষদের চেয়ারম্যান নুর হোসেন শামীম জানান, গতকাল সকালে ঝড়ের সময় নারকেলগাছের নিচে চাপা পড়ে হোসনে আরা (৬৫) নামের এক বৃদ্ধার মৃত্যু হয়। তাঁর বাড়ি একই উপজেলার দত্তপাড়া ইউনিয়নে পশ্চিম দত্তপাড়া গ্রামে। তিনি ওই গ্রামের পাটোয়ারীর স্ত্রী। অন্যদিকে ঝড়ে জেলার রামগঞ্জ উপজেলায় ঘরচাপায় ১২ জন আহত হয়েছেন বলে জানা গেছে। জেলার বিভিন্ন স্থানে পল্লী বিদ্যুতের তার ছিঁড়ে ও খুঁটি ভেঙে বিদ্যুতের সংযোগ বিচ্ছিন্ন রয়েছে। লক্ষ্মীপুর পল্লী বিদ্যুৎ সমিতির ব্যবস্থাপক শিবু লাল বসু বলেন, যেসব স্থানে বিদ্যুতের সংযোগ বিচ্ছিন্ন রয়েছে, সেসব স্থানে মেরমাতের কাজ চলছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-14/news/257591~~
~~বজ্রপাত বজ্র আহত নিহত মারা হত ~~
~~উখিয়ায় বজ্রপাতে একজন নিহত~~
~~নিজস্ব প্রতিবেদক, কক্সবাজার | তারিখ: ১৪-০৫-২০১২~~
~~কক্সবাজারের উখিয়া উপজেলার জালিয়াপালং ইউনিয়নের চেপটখালী সমুদ্রসৈকতে গতকাল রোববার সকাল ১০টার দিকে বজ্রপাতে মোহামঞ্চদ বাবুল (২৫) নামে এক যুবক মারা গেছেন। বাবুল স্থানীয় ইউনিয়ন পরিষদের সাবেক সদস্য মো. আবদুল্লাহর ছেলে। এ সময় ভুট্টো (৩০), ধলাইয়া (২৩) ও কামাল (২৩) নামের আরও তিনজন আহত হন। তাঁদের কক্সবাজার সদর হাসপাতালে ভর্তি করা হয়েছে। নিহত বাবুলের বাবা মো. আবদুল্লাহ জানান, সকালে বাবুলসহ অপর চারজন নৌকা নিয়ে সমুদ্র উপকূলের চেপটখালীতে মাছ ধরতে যান। সকাল ১০টার দিকে হঠাৎ শুরু হয় বজ্রসহ ঝোড়ো হাওয়া। এ সময় বজ্রপাতে বাবুল ঘটনাস্থলে মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-13/news/257394~~
~~বজ্রপাত বজ্র নিহত মারা হত ~~
~~ধান কাটতে গিয়ে বজ্রপাতে নিহত ১~~
~~ধরমপাশা (সুনামগঞ্জ) প্রতিনিধি | তারিখ: ১৩-০৫-২০১২~~
~~হাওরের বোরো জমিতে ধান কাটতে গিয়ে সুনামগঞ্জের ধরমপাশা উপজেলার বংশীকুন্ডা উত্তর ইউনিয়নের হোসেনপুর গ্রামের হাদিছ মিয়া (২৭) নামের এক ধান কাটার শ্রমিক বজ্রপাতে মারা গেছেন। গতকাল শনিবার সকালে এ ঘটনা ঘটে। স্থানীয় এলাকাবাসী ও নিহত হাদিছ মিয়ার পরিবার সূত্রে জানা যায়, বংশীকুন্ডা উত্তর ইউনিয়নের সাউদপাড়া গ্রামের সামনের ধলার হাওরের বোরো জমিতে ধান কাটার জন্য ওই দিন সকালে হাদিছ মিয়াসহ চার-পাঁচজন ধান কাটার শ্রমিক একই ইউনিয়নের হোসেনপুর গ্রাম থেকে রওনা হন। পথে তাঁরা সাউদপাড়া গ্রামের সামনে এলে ঝোড়ো হাওয়া শুরু হয়। এ সময় আকসিঞ্চক বজ্রপাতে হাদিছ মিয়া ঘটনাস্থলেই মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-12/news/257074~~
~~বজ্রপাত বজ্র আহত ঝড় নিহত বৃষ্টি মারা হত ~~
~~ঠাকুরগাঁওয়ে বজ্রপাতে নিহত ৫~~
~~ঠাকুরগাঁও ও পীরগঞ্জ প্রতিনিধি | তারিখ: ১২-০৫-২০১২~~
~~ঠাকুরগাঁওয়ের হরিপুর ও পীরগঞ্জ উপজেলায় বজ্রপাতে পাঁচজন মারা গেছে এবং ১৪ জন আহত হয়েছে। গতকাল শুক্রবার সকালে ঝড় চলাকালে এ ঘটনা ঘটে। নিহত ব্যক্তিরা হলো: হরিপুর উপজেলার মরাধার গ্রামের দবির উদ্দীনের ছেলে মো. রব্বানী (১৮), মাগুড়া গ্রামের আবুল কালামের মেয়ে শাহিনা বেগম (১৪), আমগাঁও গ্রামের ভুদু মোহামঞ্চদের মেয়ে সুরাইয়া বেগম (১০), পীরগঞ্জের উত্তর দস্তমপুর গ্রামের মোশাররফ আলী (২৩) ও একই গ্রামের আনোয়ারুল হক (২৮)। গতকাল সকাল সাড়ে ১০টার দিকে হঠাৎ হরিপুর উপজেলার বিভিন্ন স্থানে আকাশ কালো হয়ে যায়। এরপর বজ্রপাত শুরু হয়। বজ্রপাতে মো. রব্বানী, শাহিনা বেগম ও আমগাঁও সুরাইয়া বেগম মারা যায়। গতকাল সকাল সাড়ে ১০টা থেকে ১১টা পর্যন্ত পীরগঞ্জের সেনগাঁও, জাবরহাট ও বৈরচুনা ইউনিয়নের বিভিন্ন গ্রামে ব্যাপক বৃষ্টি এবং কোনো কোনো এলাকায় কালবৈশাখী বয়ে যায়। এ সময় আট-নয়জন ধান কাটা শ্রমিক পীরগঞ্জ উপজেলার ভেবরা বিলের মাঝখানের একটি কুঁড়েঘরে আশ্রয় নেন। একপর্যায়ে ওই ঘরে বজ্রপাত হলে মোশাররফ আলী ও আনোয়ারুল হক মারা যায়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-11/news/256824~~
~~বজ্রপাত বজ্র আহত মারা মৃত্যু হত ~~
~~একনজরে~~
~~| তারিখ: ১১-০৫-২০১২~~
~~বজ্রপাতে মৃত্যু রংপুরের তারাগঞ্জ উপজেলার দক্ষিণ হাজিপুর গ্রামের বাচ্চামাই (৪০) মেয়েকে নিয়ে গতকাল বৃহস্পতিবার সকাল ১০টায় বাড়ির পাশের হাজিপুরে ভেড়া আনতে যান। হঠাৎ বজ্রপাত ঘটলে তিনি ঘটনাস্থলেই মারা যান। আহত হয় তাঁর মেয়ে মনফুজা (১৭)। এ ছাড়া একই দিনে হাড়িয়ারকুঠি ইউনিয়নের হাতিবান্ধা গ্রামের কৃষক আনছার আলী (৩৬) ও এনামুল হক (২৮) মাঠে কাজ করতে গিয়ে বজ্রপাতে আহত হন। তারাগঞ্জ (রংপুর) প্রতিনিধি যুবকের কারাদণ্ড কুড়িগ্রামের উলিপুরে মাদক সেবনের দায়ে ভ্রাম্যমাণ আদালত সুমন (২৮) নামের এক যুবককে তিন মাসের কারাদণ্ড দিয়েছেন। গত বুধবার সন্ধ্যায় নির্বাহী ম্যাজিস্ট্রেট শাহিনুর আলম তাঁর র্কাযালয়ে এই কারাদণ্ড দেন। দণ্ডাদেশপ্রাপ্ত সুমন উলিপুর পৌর শহরের সরদারপাড়া গ্রামের বাসিন্দা। সুমনের বড় ভাই হারুন মিয়া জানান, দীর্ঘদিন ধরে সুমন মাদক সেবন করে আসছেন। নিষেধ করলে সে জিনিসপত্র ভাঙচুর করতেন। বুধবার সুমনকে পুলিশে সোর্পদ করা হয়। উলিপুর (কুড়িগ্রাম) প্রতিনিধি বখাটের কারাদণ্ড নড়াইলের কালিয়ায় ছাত্রীকে উত্ত্যক্ত করায় মামুন মোল্লা (১৮) নামের এক বখাটেকে তিন মাসের কারাদণ্ড, এক হাজার টাকা জরিমানা, অনাদায়ে আরও ১৫ দিনের কারাদণ্ডাদেশ দেওয়া হয়েছে। গত বুধবার ইউএনও মোহমঞ্চদ ফারুক আহমেঞ্চদ এ রায় দেন। কালিয়া থানার ওসি মতিয়ার রহমান জানান, সপ্তম শ্রেণীর ছাত্রীকে মাথাভাঙা গ্রামের মামুন মোল্লা প্রায়ই উত্ত্যক্ত করতেন। মঙ্গলবার তিনি ওই ছাত্রীকে শ্লীলতাহানীর চেষ্টা করেন। নড়াইল প্রতিনিধি জরিমানা আদায় রাজবাড়ীর বালিয়াকান্দি উপজেলায় গতকাল বৃহস্পতিবার ভ্রাম্যমাণ আদালত অভিযান চালান। এ সময় নিষিদ্ধ পলিথিন ব্যাগ ব্যবহার এবং নোংরা ও অস্বাস্থ্যকর পরিবেশে খাবার তৈরির অভিযোগে এক ব্যবসায়ী ও চার হোটেলমালিকের কাছ থেকে ১৩ হাজার টাকার জরিমানা আদায় করা হয়। নির্বাহী ম্যাজিস্ট্রেট বিজেন ব্যানার্জি ও আজগর আলী এ অভিযানের নের্তৃত্ব দেন। রাজবাড়ী প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-05/news/255217~~
~~বজ্রপাত বজ্র মারা ~~
~~মঠবাড়িয়ায় বজ্রপাতে দুই শিক্ষার্থীর মৃত্যু~~
~~মঠবাড়িয়া (পিরোজপুর) সংবাদদাতা | তারিখ: ০৫-০৫-২০১২~~
~~পিরোজপুরের মঠবাড়িয়া উপজেলার আমড়াগাছিয়া ইউনিয়নের দক্ষিণ আমড়াগাছিয়া গ্রামে গতকাল শুক্রবার সকালে মাঠে কাজ করার সময় বজ্রপাতে দুই স্কুল শিক্ষার্থী মারা গেছে। তারা হলো দক্ষিণ আমড়াগাছিয়া গ্রামের সুলতান খানের ছেলে নয়ন খান (১৪) ও একই গ্রামের ধীরেন্দ্র নাথ হালদারের মেয়ে সুইটি হালদার (১২)। নয়ন সাপলেজা মডেল হাইস্কুলের নবম শ্রেণীর ছাত্র ও সুইটি সপ্তম শ্রেণীর ছাত্রী। আমড়াগাছিয়া ইউনিয়ন পরিষদের (ইউপি) চেয়ারম্যান সুলতান মিয়া ও গ্রামবাসী সূত্রে জানা গেছে, গতকাল সকাল আটটার দিকে দক্ষিণ আমড়াগাছিয়া গ্রামের অর্ধশত গ্রামবাসী মাঠে মুগ ডাল তোলার সময় হঠাৎ ঝোড়ো হাওয়া শুরু হয়। এ সময় বজ্রপাতে নয়ন ও সুইটি ঘটনাস্থলে মারা যায়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-03/news/254680~~
~~বজ্রপাত বজ্র আহত ক্ষতি ঝড় নিহত বিধ্বস্ বৃষ্টি মারা মৃত্যু হত ~~
~~ঝড়-বজ্রপাতে ১৬ জনের মৃত্যু~~
~~প্রথম আলো ডেস্ক | তারিখ: ০৩-০৫-২০১২~~
~~ঠাকুরগাঁওয়ের পীরগঞ্জ, কিশোরগঞ্জ, নারায়ণগঞ্জ, গোপালগঞ্জ, ফরিদপুর, দিনাজপুরের পার্বতীপুর ও লক্ষ্মীপুরের রামগতিতে গত মঙ্গলবার ও গতকাল বুধবার প্রচণ্ড ঝড়-বজ্রপাতে ১৬ জনের মৃত্যু হয়েছে। এর মধ্যে ঘরচাপায় ও দেয়াল ধসে সাতজন এবং বজ্রপাতে সাতজন মারা গেছে। পাহাড়ধস ও ঝড়ের সময় কাঠের আঘাতে মৃত্যু হয়েছে দুজনের। ঢাকার বাইরে প্রথম আলোর নিজস্ব প্রতিবেদক, আঞ্চলিক কার্যালয় ও প্রতিনিধিদের পাঠানো খবর: পীরগঞ্জ (ঠাকুরগাঁও): ঠাকুরগাঁওয়ের পীরগঞ্জ উপজেলায় প্রচণ্ড ঝড়ে বিধ্বস্ত দালান ও মাটির ঘরের দেয়ালে চাপা পড়ে পাঁচজনের মৃত্যু হয়েছে। আহত হয়েছে শিশুসহ ১৭ জন। আহতদের স্থানীয় ক্লিনিক ও বোচাগঞ্জ হাসপাতালে ভর্তি করা হয়েছে। গ্রামবাসী সূত্রে জানা গেছে, মঙ্গলবার রাত আটটার দিকে ঝড়ের সময় বিধ্বস্ত মিলঘরের ইটের দেয়ালের চাপায় ঘটনাস্থলেই মারা যান মিলের মালিক জগন্নাথপুর গ্রামের সোহরাব হোসেনের ছেলে আলিমুল ইসলাম (২৬)। ভেঙে যাওয়া ঘরের ইটের দেয়ালের চাপায় একই গ্রামের ইউনুস আলীর মেয়ে রিনার (৭) মৃত্যু হয়। মাটির ঘরের দেয়ালচাপায় মারা গেছে একই গ্রামের মহসেন আলীর ছেলে সাকিব (১২) এবং চন্দরিয়া উত্তর মাদুয়ানপাড়া গ্রামের সাকের আলীর স্ত্রী শরবতী বেগম (৩৮)। রাতে ওই ঝড়ের সময় উপজেলার বৈরচুনা গ্রামের সুকচানের (৬৫) ঘরের চাল উড়ে যায়। ওই সময় তিনি আতঙ্কিত হয়ে নিরাপদ স্থানে যাওয়ার চেষ্টা করলে একটি কাঠের সঙ্গে আঘাত পান। গতকাল সকাল আটটার দিকে তাঁর মৃত্যু হয়। নারায়ণগঞ্জ: নারায়ণগঞ্জের বন্দর উপজেলার মুসাপুর ইউনিয়নের কাইতাখালী এলাকায় গতকাল বিকেলে বজ্রপাতে মোহাম্মদ হোসেন (৩৪) ও তাঁর ছেলে শান্তর (১৬) মৃত্যু হয়েছে। জ্বালানি কাঠের ব্যবসায়ী হোসেন মুসাপুরের দাশেরগাঁও এলাকায় থাকতেন। গ্রামের বাড়ি বরিশালের বাকেরগঞ্জে। রামগতি (লক্ষ্মীপুর): লক্ষ্মীপুরের রামগতি উপজেলার চর নেয়ামত এলাকায় গতকাল বিকেলে কালবৈশাখীতে একটি মাদ্রাসার ঘরসহ ১০টি বসতঘর বিধ্বস্ত হয়েছে। ওই সময় ঘরচাপায় মনোয়ারা বেগম (৪৮) নামের এক গৃহবধূর মৃত্যু হয়। এদিকে ঝড়ের সময় আম কুড়াতে গিয়ে বজ্রপাতে মারা গেছে উপজেলার পূর্ব আলেকজান্ডার গ্রামের মো. আবদুল্লাহর মেয়ে লাকী আক্তার (১১)। কিশোরগঞ্জ: কিশোরগঞ্জের করিমগঞ্জ উপজেলায় গতকাল হাওরের জমিতে ধান কাটার সময় বজ্রপাতে কাজল দেবনাথ (৪৩) নামের এক কৃষকের মৃত্যু হয়। তাঁর বাড়ি উপজেলার পানাহার গ্রামে। তাড়াইল (কিশোরগঞ্জ): কিশোরগঞ্জের তাড়াইল উপজেলার মৌগাঁও গ্রামের বাচ্চু মিয়া (৫০) গতকাল সকালে বজ্রপাতে মারা গেছেন। গ্রামের পূর্ব পাশে আড়িয়াল বিলে হাঁস রাখার সময় তিনি হঠাৎবজ্রপাতের কবলে পড়েন। পার্বতীপুর (দিনাজপুর): গত মঙ্গলবার রাতে কালবৈশাখী ও প্রবল শিলাবৃষ্টির সময় দিনাজপুরের পার্বতীপুরের বড়পুকুরিয়ায় গুদামঘরের বারান্দার টিনের চালা ও দেয়াল ধসে রিজিয়া বেগম (৪০) নামের এক গৃহবধূর মৃত্যু হয়। আহত হয় অন্তত আটজন। শিলাবৃষ্টিতে উপজেলার চারটি ইউনিয়নে উঠতি ইরি-বোরো ধান ও পাটখেতের ব্যাপক ক্ষতি হয়েছে। রিজিয়ার মৃত্যুর ঘটনায় বড়পুকুরিয়া কয়লাখনি এলাকার ক্ষতিগ্রস্ত লোকজন গতকাল দুপুরে বড়পুকুরিয়া বাজারে বিক্ষোভ মিছিল করে দুই দিনের শোক কর্মসূচি ঘোষণা করেছে। গোপালগঞ্জ: সদর উপজেলার গোবরা ইউনিয়নে গতকাল বিকেলে কালবৈশাখীর সময় ঘরচাপায় চর গোবরা গ্রামের এক নারীর মৃত্যু হয়েছে। আহত হয়েছে অন্তত ২০ জন। ঝড়ের সময় ইউনিয়নের সাতটি গ্রামের দুই শতাধিক কাঁচা ঘর ও অসংখ্য গাছপালা ভেঙে পড়ে এবং ইরি-বোরো ধানের ব্যাপক ক্ষতি হয়েছে। মহেশখালী (কক্সবাজার): মহেশখালী উপজেলার কালারমারছড়া ইউনিয়নের ফকিরজুমপাড়ায় মঙ্গলবার দুপুরে বাড়ির পাশে পাহাড় কাটছিলেন মকবুল আহমদ (৪৮)। ওই সময় বৃষ্টিতে পাহাড় ধসে পড়লে ঘটনাস্থলেই তাঁর মৃত্যু হয়। শ্রীমঙ্গল (মৌলভীবাজার): শ্রীমঙ্গল উপজেলার সিন্দুরখান ইউনিয়নের জাম্বুরাছড়া পাহাড়ে লেবুবাগানে কাজ করার সময় গতকাল দুপুরে বজ্রপাতে ইমান আলী (৩৮) নামের এক ব্যক্তির মৃত্যু হয়। আহত হন আলতাফ আলী (৩৫) নামের একজন। এ সময় বাচ্চাসহ একটি গাভিও মারা যায়। নিহত ইমান আলীর বাড়ি চিমাইলত গ্রামে। আহত আলতাফকে শ্রীমঙ্গল উপজেলা স্বাস্থ্য কমপ্লেক্সে ভর্তি করা হয়েছে। ফরিদপুর: জেলার সদরপুর উপজেলার পশ্চিম শ্যামপুর গ্রামে বাড়ির আঙিনায় গোয়ালঘর থেকে গরু বের করার সময় মঙ্গলবার সকালে বজ্রপাতের কবলে গুরুতর আহত হন কৃষক আলম মাতুব্বর (৩২)। উপজেলা স্বাস্থ্য কমপ্লেক্সে নেওয়ার পথে তাঁর মৃত্যু হয়। পঞ্চগড়: পঞ্চগড়ের আটোয়ারী উপজেলায় মঙ্গলবার সন্ধ্যায় প্রচণ্ড ঝড়ে বাড়িঘর, গাছপালা, জমির ফসলসহ ব্যাপক ক্ষতি হয়েছে। এ সময় ঘরের চাপায় দুই নারী আহত হন। ঝড়ে বাড়িঘর ধসে পড়ায় এবং টিনের চালা উড়ে যাওয়ায় অনেক পরিবার বর্তমানে খোলা আকাশের নিচে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-01/news/254539~~
~~বজ্রপাত বজ্র আহত ঝড় দুর্ঘটনা নিহত বৃষ্টি মৃত্যু হত হতাহত ~~
~~বাগেরহাটে বাস-ট্রাক সংঘর্ষে দুজন নিহত~~
~~বাগেরহাট প্রতিনিধি | তারিখ: ০১-০৫-২০১২~~
~~বাগেরহাটের মোল্লাহাট উপজেলার বাগেরহাট-মাওয়া মহাসড়কে আজ বুধবার দুপুরে বাস ও ট্রাকের সংঘর্ষে দুজন নিহত হয়েছে। আহত হয়েছে অন্তত ১৫ জন। নিহত ব্যক্তিদের মধ্যে একজন নারী ও একজন পুরুষ। তাদের পরিচয় জানা যায়নি। হতাহত সবাই বাসের যাত্রী। পুলিশ ও প্রত্যক্ষদর্শী সূত্রে জানা যায়, আজ বেলা সোয়া একটার দিকে ‘তরান এন্টারপ্রাইজ’ নামের একটি যাত্রীবাহী বাস বাগেরহাট-মাওয়া মহাসড়ক দিয়ে গোপালগঞ্জ থেকে খুলনা যাচ্ছিল। মোল্লাহাট উপজেলার বোয়ালিয়া মোড়ে পৌঁছার পর বাসটি রাস্তায় দাঁড়িয়ে থাকা বালুবোঝাই একটি ট্রাককে পেছন থেকে প্রচণ্ড জোরে আঘাত করে। এতে ঘটনাস্থলে দুই যাত্রী নিহত হয়। আহত হয় ১৫ জন। তাঁদের মোল্লাহাট উপজেলা স্বাস্থ্য কমপ্লেক্সে ভর্তি করা হয়। পরে চারজনকে আশঙ্কাজনক অবস্থায় খুলনা মেডিকেল কলেজ হাসপাতালে পাঠানো হয়। ঘটনার সত্যতা নিশ্চিত করে মোল্লাহাট থানার ভারপ্রাপ্ত কর্মকর্তা (ওসি) আ ন ম খায়রুল আনাম প্রথম আলো ডটকমকে জানান, বাসটি আটক করা হলেও চালক পলাতক। দুর্ঘটনাকবলিত বাসের যাত্রীদের বরাত দিয়ে তিনি বলেন, ঘটনার সময় বাসের চালক মুঠোফোনে কথা বলছিলেন। এ কারণে এই দুর্ঘটনা ঘটে থাকতে পারে। বজ্রপাতে কলেজছাত্রের মৃত্যু: বাগেরহাটের চিতলমারী উপজেলার নালুয়া গ্রামে আজ বেলা দেড়টার দিকে বজ্রপাতে রমজান শেখ (২০) নামের এক কলেজছাত্রের মৃত্যু হয়েছে। ঝড়বৃষ্টির মধ্যে বাড়ির পাশের একটি বাগানে তিনি আম কুড়াচ্ছিলেন। রমজান শেখ গোপালগঞ্জের টুঙ্গিপাড়া কলেজের দ্বাদশ শ্রেণীর ছাত্র। বাবার নাম আমজাদ শেখ।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-05-01/news/254545~~
~~বজ্রপাত বজ্র আহত ক্ষতি ঝড় নিহত বৃষ্টি হত ~~
~~সাতক্ষীরায় বজ্রপাতে ইউপি সদস্যসহ নিহত ২~~
~~নিজস্ব প্রতিবেদক, সাতক্ষীরা | তারিখ: ০১-০৫-২০১২~~
~~সাতক্ষীরায় বজ্রপাতে ইউনিয়ন পরিষদের (ইউপি) এক সদস্য ও একজন কৃষিশ্রমিক নিহত হয়েছেন। আহত হয়েছে দুজন। গতকাল মঙ্গলবার সন্ধ্যার দিকে সাতক্ষীরার তালা উপজেলার শিয়ালডাঙ্গা বিলে কাজ করার সময় এ বজ্রপাতের ঘটনা ঘটে। এ সময় ঝড়ে চার শতাধিক কাঁচা ঘরবাড়ি ক্ষতিগ্রস্ত হয়েছে, নষ্ট হয়েছে জমির ফসলও। বজ্রপাতে নিহত ব্যক্তিরা হলেন তালা উপজেলার খেসরা ইউনিয়নের ১ নম্বর ওয়ার্ডের সদস্য সোনা বাঁধাল গ্রামের নিতাই মণ্ডল (৫৪) ও কৃষিশ্রমিক আশাশুনি উপজেলার গদাইপুর গ্রামের প্রভাষ মণ্ডল (৪০)। ওই দুই গ্রামের কয়েকজন বাসিন্দা জানান, গতকাল সন্ধ্যা ছয়টার দিকে হঠাত্ বৃষ্টির সঙ্গে দমকা বাতাস শুরু হয়। পাঁচ-সাত মিনিটের বাতাসে জালালপুর ইউপির জালালপুর, শ্রীমন্তকাটি, হরিহর নগর, খেসরা ইউপির শালিখা, সোনাবাঁধালসহ ৮-১০টি গ্রামের চার শতাধিক কাঁচা ঘরবাড়ি ভেঙে পড়ে। মসজিদ, মাদ্রাসাসহ বিভিন্ন শিক্ষাপ্রতিষ্ঠানের ঘরের চাল উড়ে গেছে। এ সময় কেটে রাখা এবং খেতে থাকা পাকা বোরো ধানেরও ক্ষতি হয়েছে। এ সময় ব্রজপাতে ওই দুজন নিহত হন। তালা উপজেলার নির্বাহী কর্মকর্তা (ইউএনও) মাহাবুবুর রহমান ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-29/news/253885~~
~~বজ্রাঘাত বজ্রপাত বজ্র আহত ক্ষতি ঝড় নিহত বিধ্বস্ হত ~~
~~দাকোপ ও মংলায় ঝড়ে সহস্রাধিক ঘর বিধ্বস্ত~~
~~খুলনা ও মংলা (বাগেরহাট) প্রতিনিধি | তারিখ: ২৯-০৪-২০১২~~
~~মৌসুমের প্রথম কালবৈশাখী ঝড়ে গতকাল শনিবার সকালে খুলনার দাকোপ এবং বাগেরহাটের মংলা উপজেলায় কাঁচা ও আধা পাকা সহস্রাধিক ঘর বিধ্বস্ত ও অসংখ্য গাছপালা ভেঙে পড়েছে। দাকোপ উপজেলায় বজ্রপাতে একজন নিহত এবং পাঁচজন আহত হয়েছেন। মংলা পৌর এলাকাসহ উপজেলার ছয়টি ইউনিয়নে পাঁচ শতাধিক ঘর বিধ্বস্ত এবং ৫০ জন আহত হয়েছে। ঝড়ে কয়েকটি বৈদ্যুতিক খুঁটি উপড়ে পড়ায় বন্দরসহ উপজেলায় বিদ্যুৎ সরবরাহ বন্ধ রয়েছে। এলাকাবাসী ও জনপ্রতিনিধিদের সঙ্গে কথা বলে জানা গেছে, দাকোপ উপজেলার আইলাদুর্গত সুতারখালী ইউনিয়নে পাঁচ শতাধিক ঘর ও কামারখোলা ইউনিয়নে চার শতাধিক, বানিশান্তা ইউনিয়নে দুই শতাধিক, বাজুয়া ইউনিয়নে দেড় শতাধিক, তিলডাঙ্গা ইউনিয়নে দেড় শতাধিক, কৈলাশগঞ্জ ইউনিয়নে এক শতাধিক, লাইডোব ইউনিয়নে অর্ধশতাধিক ও দাকোপ ইউনিয়নে অর্ধশতাধিক ঘর ভেঙে গেছে। এ ছাড়া অসংখ্য গাছপালাও ভেঙ্গে গেছে। ঝড়ের সময় উপজেলার চালনা সদরে আবুল হোসেন মাধ্যমিক বালিকা বিদ্যালয়ের পাশে বজ্রপাত হলে শ্রেণীকক্ষে থাকা ১০ম শ্রেণীর ছাত্রী শম্পা মণ্ডল, লাবণী বিশ্বাস, সাথী মণ্ডল ও পল্লবী হালদার জ্ঞান হারিয়ে ফেলে। এ ছাড়া সবুজ পল্লি গ্রামের কামাল গাজীর স্ত্রী বাড়ির পাশে গৃহস্থালির কাজ করার সময় বজ্রাঘাতে আহত হন। তাঁদের দাকোপ উপজেলা স্বাস্থ্য কমপ্লেক্সে ভর্তি করা হয়েছে। দাকোপ উপজেলা নির্বাহী কর্মকর্তা (ইউএনও) আবদুল হালিম বলেন, ঝড়ে সহস্রাধিক ঘর ও অসংখ্য গাছপালা ভেঙে গেছে। বিদ্যুতের কয়েকটি খুঁটি ভেঙে পড়ায় বিদ্যুৎ সরবরাহ বিঘ্নিত হয়েছে। দুটি নৌকা ও একটি ট্রলার ডুবে গেছে। এ ছাড়া খুলনার দৌলতপুর বিএল কলেজের কাছে বজ্রপাতে নৌবাহিনী কলেজিয়েট স্কুলের প্রথম বর্ষের ছাত্র মো. নাসিম (১৮) নিহত হয়েছে। নাসিম খালিশপুর হাউজিং এস্টেটের বাসিন্দা শেখ হারুন অর রশীদের ছেলে। মংলার ইউএনও মো. মিজানুর রহমান জানান, প্রাথমিক হিসাব মতে উপজেলার বিভিন্ন ইউনিয়ন ও পৌর এলাকায় অর্ধশতাধিক লোক আহত এবং পাঁচ শতাধিক কাঁচা-পাকা ঘরবাড়ি বিধ্বস্ত হয়েছে। মংলা বিদ্যুৎ সরবরাহব্যবস্থার আবাসিক প্রকৌশলী শেখ এমদাদুল হক বলেন, ঝড়ে পৌর এলাকায় ও বন্দর এলাকায় বিদ্যুতের ছয়টি খুঁটি উপড়ে পড়েছে। অনেক জায়গায় গাছ পড়ে তার ছিঁড়ে গেছে। দ্রুত বিদ্যুৎ সরবরাহ চালু করার চেষ্টা চলছে। অভয়নগর (যশোর) প্রতিনিধি জানান, অভয়নগরের ওপর দিয়ে গতকাল শনিবার ভোরে এক কালবৈশাখীতে দুটি ধর্মীয় এবং দুটি শিক্ষাপ্রতিষ্ঠানসহ দেড় শতাধিক ঘরবাড়ি বিধস্ত হয়েছে। এলাকাবাসী সূত্রে জানা যায়, শনিবার ভোরে উপজেলার পায়রা, বারান্দি, আড়পাড়া, দিঘলিয়া ও ইছামতি গ্রামের ওপর দিয়ে কালবৈশাখী বয়ে যায়। এতে পল্লীমঙ্গল কলেজের দুটি ভবন, পায়রা ফাজিল মাদ্রাসা, পায়রা ও বারান্দি গ্রামের দুটি মসজিদ বিধস্ত হয়। এ ছাড়া পায়রা, বারান্দি, আড়পাড়া ও দিঘলিয়া গ্রামের দেড় শতাধিক ঘরবাড়ি বিধস্ত হয়। অসংখ্য গাছ ভেঙে পড়ে। উপজেলা নির্বাহী কর্মকর্তা বিশ্বাস রাসেল হোসেন বলেন, ‘ইতিমধ্যে ক্ষতিগ্রস্তদের তালিকা তৈরি করা হয়েছে। ওই তালিকা সংশ্লিষ্ট দপ্তরে পাঠানো হবে। এরপর সহযোগিতার ব্যবস্থা করা হবে।’~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-29/news/253888~~
~~বজ্রপাত বজ্র আহত ঝড় নিহত বৃষ্টি মারা হত ~~
~~দুই জেলায় বজ্রপাত ও দেয়ালধসে নিহত ৮~~
~~নিজস্ব প্রতিবেদক, সাতক্ষীরা ও বাগেরহাট প্রতিনিধি | তারিখ: ২৯-০৪-২০১২~~
~~সাতক্ষীরায় গতকাল শনিবার বজ্রপাতে পাঁচজন ও দেয়ালধসে একজন নিহত হয়েছেন। এ সময় ১০ জন মাটি কাটা শ্রমিক আহত হয়েছেন। একই দিনে বাগেরহাটে দেয়ালধসে ও বজ্রপাতে দুজন নিহত হয়েছেন। প্রত্যক্ষদর্শীরা জানান, সাতক্ষীরার দেবহাটা উপজেলার নোড়ার চারকুনি গ্রামের দাড়ারখালে গতকাল মাটি কাটার কাজ করছিলেন শ্রমিকেরা। সকাল সাড়ে নয়টার দিকে ওই স্থানে ব্রজপাত হয়। এতে দেবহাটা উপজেলার চিনেডাঙ্গা গ্রামের মাটি কাটা শ্রমিক নাজমুল হোসেন ঘটনাস্থলে নিহত হন। এ সময় ১০ জন আহত হন। তাঁরা হলেন: চালতেতলা গ্রামের আবদুল্লাহ মোড়ল (৩৫), আশরাফুল ইসলাম (৩৮), আনারুল ইসলাম (৫০), ইয়াসিন আলী (৪২); নাজিরের ঘের গ্রামের সাইফুল ইসলাম (২৫), বিল্লাল হোসেন (২৫), ফরিদা আক্তার (৩২); নোড়ার চারকুনি গ্রামের ইবাদুল ইসলাম (৩৫), ইদ্রিস আলী (৪৫) এবং আদুলপোতা গ্রামের দুলালী মিস্ত্রি (৩২)। একই সময় একই গ্রামের একটি ঘরের মাটির দেয়াল ভেঙে চাপা পড়ে নোড়ার চারকুনি গ্রামের ফরিদা পারভিন নিহত হন। একই উপজেলার নাজিরের ঘের গ্রামের ঠাকুর দাসী বাড়ির সামনে দাঁড়িয়ে থাকা অবস্থায় বজ্রপাতে নিহত হন। ঝড় ও বৃষ্টির মধ্যে মাঠে কাজ করার সময় ব্রজপাতে আশাশুনি উপজেলার বেউল্যা গ্রামের রণজিতা খাতুন নিহত হন। এ সময় তালা উপজেলার চমরখালী গ্রামের কৃষক জব্বার মোড়ল (৪৫) বজ্রপাতে নিহত হন। এ ছাড়া বজ্রপাতে মারা গেছেন সাতক্ষীরা সদর উপজেলার দেবনগর গ্রামের আবদুল হান্নান। তিনি ঝড়ের সময় সাইকেলে করে ফেরার পথে বাড়ির সামনে বজ্রপাতে নিহত হন। বাগেরহাট শহরের বিসিক শিল্পনগর এলাকায় গতকাল সকালে বৃষ্টির সময় দেয়ালধসে একজন এবং ফকিরহাট উপজেলার নলধা মৌভোগ ইউনিয়নের কাঁঠালিডাঙ্গা গ্রামে বজ্রপাতে একজন নিহত হন। তাঁরা হলেন: বাগেরহাট সদর উপজেলার গোবরদিয়া গ্রামের কালাম হাওলাদার (৫২) ও কাঁঠালিডাঙ্গা গ্রামের সেলিম তালুকদার (২৮)। সকাল ১০টার দিকে বৃষ্টির সময় কালাম হাওলাদার তাঁর দোকান থেকে পার্শ্ববর্তী নির্মাণাধীন একটি ভবনের পাশে গেলে দেয়ালধসে নিহত হন। একই সময় নিজ বাড়ির উঠানে কাজ করার সময় বজ্রপাতে নিহত হন সেলিম তালুকদার।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-28/news/253744~~
~~বজ্রপাত বজ্র আহত ঝড় নিহত মৃত্যু হত ~~
~~খুলনায় বজ্রপাতে কলেজছাত্রসহ নিহত ৪~~
~~খুলনা প্রতিনিধি | তারিখ: ২৮-০৪-২০১২~~
~~মৌসুমের প্রথম কালবৈশাখী ঝড়ে আজ শনিবার সকাল নয়টার দিকে বজ্রপাতে খুলনার পাইকগাছা উপজেলায় তিনজন ও দৌলতপুর কলেজের এক ছাত্র নিহত হয়েছেন। পাইকগাছা উপজেলা চেয়ারম্যান রশীদুজ্জামান বলেন, ঝড়ের মধ্যে মোটরসাইকেল চালিয়ে যাওয়ার সময় নাসিরপুর গ্রামের আবদুর রশীদ মোড়ল (৩২), দেলুটি ইউনিয়নে চিংড়িঘেরে কাজ করার সময় মত্স্যচাষি জকারহুলা গ্রামের শ্মশান শিল (৪২) এবং বিল থেকে ধান আনার পথে রড়ুলি গ্রামের কবিতা বিশ্বাসের ওপর বজ্রপাত ঘটলে তাঁরা নিহত হন। এ ছাড়া খুলনার দৌলতপুর বিএল কলেজের সুবোধ চন্দ্র হলের সামনে গাছের নিচে দাঁড়িয়ে থাকার সময় বজ্রপাতে নৌবাহিনী কলেজিয়েট স্কুলের প্রথম বর্ষের ছাত্র মো. নাসিম (১৮) আহত হন। তাঁকে দৌলতপুর পিরামিপ সার্জিক্যাল ক্লিনিকে নেওয়া হলে কর্তব্যরত চিকিত্সক তাঁকে মৃত ঘোষণা করেন। নাসিম খালিশপুর হাউজিং এস্টেটের বাসিন্দা শেখ হারুন অর রশীদের ছেলে। দৌলতপুর থানার উপপরিদর্শক (এসআই) আকবর হোসেন বজ্রপাতে কলেজছাত্র নাসিমের মৃত্যুর বিষয়টি নিশ্চিত করেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-27/news/253462~~
~~বজ্রপাত বজ্র আহত নিহত বৃষ্টি হত ~~
~~বজ্রপাতে দুজন নিহত ও একজন আহত~~
~~নিজস্ব প্রতিবেদক, কিশোরগঞ্জ | তারিখ: ২৭-০৪-২০১২~~
~~কিশোরগঞ্জের ইটনা ও করিমগঞ্জ উপজেলায় বজ্রপাতে দুজন নিহত ও একজন আহত হয়েছে। বুধবার গভীর রাতে দমকা বাতাস ও বৃষ্টির মধ্যে নদীতে মাছ ধরার সময় বজ্রপাতে সোহেল (২৩) নামে একজন নিহত হন। নিহত সোহেলের বাড়ি ইটনা উপজেলার চৌগাঙ্গা মীরেরভিটা গ্রামে। তাঁর বাবার নাম শুক্কুর আলী। বজ্রপাতে শহীদ মিয়া (১৯) নামে একজন আহত হয়েছেন। তাঁকে স্থানীয়ভাবে প্রাথমিক চিকিৎসা দেওয়া হয়। তাঁর বাড়িও একই এলাকায়। এদিকে করিমগঞ্জ উপজেলার শাগলি এলাকায় রাতে বৃষ্টির সময় ধানের বাথানে থাকা অবস্থায় কৃষক আবদুল গণি (২৫) নিহত হন। নিহত আবদুল গণি উপজেলার মাঝিরকোনা গ্রামের ইছামউদ্দিনের ছেলে। করিমগঞ্জ থানার ভারপ্রাপ্ত কর্মকর্তা মো. আক্তারুজ্জামান ও ইটনা থানার ভারপ্রাপ্ত কর্মকর্তা মো. আবদুস সালাম মিয়া বজ্রপাতে নিহত হওয়ার ঘটনার সত্যতা নিশ্চিত করেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-26/news/253173~~
~~বজ্রপাত বজ্র ক্ষতি ঝড় বৃষ্টি হত ~~
~~দিনভর অসহনীয় যানজট ও গরম, রাতে স্বস্তির বৃষ্টি~~
~~নিজস্ব প্রতিবেদক | তারিখ: ২৬-০৪-২০১২~~
~~তিন দিনের হরতাল শেষে প্রথম কার্যদিবস। প্রত্যেকে ছুটেছেন নিজের কাজে। নিয়ন্ত্রণহীন গাড়ি, ভেঙে পড়েছে ট্রাফিকব্যবস্থা। এর সঙ্গে প্রখর তাপমাত্রা আর গুমোট গরম। ফলাফল, গতকাল বুধবার সারা দিন ছিল মানুষের দুর্ভোগ। সন্ধ্যায় হঠাৎ বৃষ্টি কিছু মানুষকে স্বস্তি দিলেও ঘরফেরত মানুষগুলো পড়েন মহা যন্ত্রণায়। কালবৈশাখীতে রাতে শহরের বিভিন্ন সড়কের গাছপালা ভেঙে পড়ে। এতে বেশ কয়েকটি গাড়ি ক্ষতিগ্রস্ত হয়। যানজট আর ঝড়-বৃষ্টিতে মানুষের দুর্ভোগ বেড়ে যায়। রাজধানীর বিভিন্ন সড়কে গতকাল সকাল থেকেই ছিল প্রচণ্ড যানজট। ঢাকা মেডিকেল কলেজ হাসপাতালের একজন চিকিৎসক জানান, তিনি গোপীবাগের বাসা থেকে গাড়ি নিয়ে বেরিয়েছিলেন সকাল সাড়ে নয়টায়। তাঁকে নামিয়ে দিয়ে বনানীতে অবস্থিত একটি বিশ্ববিদ্যালয়ে যাওয়ার কথা তাঁর ছেলের। কিন্তু গাড়ি না ফেরায় ছেলে ঘর থেকে বের হতে পারছে না। কারণ, জয়কালী মন্দির সড়ক এলাকায় প্রায় এক ঘণ্টা আটকে আছে গাড়ি। সায়েদাবাদ থেকে গুলিস্তানের দিকে পুরো সড়কই অবরুদ্ধ। শুধু ওই এলাকা নয়, তিন দিনের হরতাল শেষে গতকাল ঢাকা শহর ফিরে আসে সেই চিরপরিচিত অসহনীয় যানজটের নগরের চেহারা নিয়ে। খুব সকালেই যাত্রীবাহী বাসসহ বিভিন্ন যানবাহন নেমে আসে রাস্তায়। এর মধ্যে প্রচণ্ড গরম। আবহাওয়া অধিদপ্তর থেকে জানানো হয়, গতকাল ঢাকায় তাপমাত্রা ছিল ৩৪ দশমিক ৮ ডিগ্রি সেলসিয়াস। তবে যানবাহনের আধিক্য এই গরম আরও বাড়িয়ে তোলে। বেলা ১১টার দিকে দেখা যায়, ঢাকা স্টক এক্সচেঞ্জ কার্যালয় থেকে মতিঝিল শাপলা চত্বর হয়ে আরামবাগ, ফকিরাপুল, কাকরাইল মোড়সহ পুরো এলাকা, অন্যদিকে দৈনিক বাংলার মোড় হয়ে পুরানা পল্টন, তোপখানা, জাতীয় প্রেসক্লাব—সব সড়কেই যানজট। দক্ষিণখান এলাকার বাসিন্দা ক্ষুদ্র ব্যবসায়ী আবদুস সাত্তার জানান, হরতালের কারণে তিন দিন দরকারি কাজ সারতে পারেননি। যানজটের কারণে সকালে কারওয়ান বাজার আসেন প্রায় দুই ঘণ্টায়। একই ধরনের যানজট ছিল শাহবাগ থেকে ফার্মগেট, বিজয় সরণি, মণিপুরিপাড়া, মগবাজার, মৌচাক, রামপুরা, বাড্ডা, আগারগাঁও থেকে রোকেয়া সরণি, শেওড়াপাড়া, মিরপুর ১০ নম্বর গোলচত্বর, নিউমার্কেট এলাকা, নিউ এলিফ্যান্ট রোড, সায়েন্স ল্যাবরেটরি, মিরপুর রোড, শ্যামলী, কল্যাণপুরসহ বিভিন্ন এলাকা। এ ছাড়া ঢাকার প্রবেশপথগুলো, বিশেষ করে আমিনবাজার-গাবতলী, কাঁচপুর-সায়েদাবাদ, টঙ্গী-উত্তরা এলাকা ছিল দুঃসহ যানজটে। বেসরকারি একটি প্রতিষ্ঠানে কর্মকর্তা শরিফুল কবির জানান, মোহাম্মদপুর থেকে তিনি মতিঝিলে যাওয়ার জন্য দুপুর ১২টায় বের হন। পৌঁছান বেলা আড়াইটায়। এদিকে, দিনভর প্রচণ্ড গরমে নগরবাসীর নাভিশ্বাস অবস্থা হলেও গতকাল সন্ধ্যায় ঢাকাসহ দেশের বিভিন্ন স্থানে নেমে আসে বৃষ্টি। ঢাকায় বৃষ্টি নামে সন্ধ্যা সাড়ে সাতটার দিকে। সে সঙ্গে বজ্রপাত ও দমকা হওয়া। এ অবস্থা নগরবাসীকে নিয়ে যায় আরেক দুর্ভোগে। বৃষ্টির মধ্যে যানজট আরও বেড়ে যায়। যাত্রী ছাউনি এবং বিভিন্ন ভবনের বারান্দায় ঠাঁই নেয় অগণিত মানুষ। দীর্ঘক্ষণ অপেক্ষা করেও তাঁরা গাড়ি পাচ্ছিলেন না।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-17/news/240740~~
~~বজ্রপাত বজ্র ঝড় দুর্ঘটনা নিহত মারা মৃত্যু হত ~~
~~সড়ক দূর্ঘটনায় পোশাকশ্রমিক নিহত~~
~~কালিয়াকৈর (গাজীপুর) প্রতিনিধি | তারিখ: ১৭-০৪-২০১২~~
~~গাজীপুর সদর উপজেলার হোতাপাড়া এলাকায় গতকাল সোমবার সকালে সড়ক দুর্ঘটনায় এক পোশাকশ্রমিক নিহত হয়েছেন। তাঁর নাম শিরিন আক্তার (৪২)। শিরিন ময়মনসিংহের শম্ভুগঞ্জ এলাকার মজমপুর গ্রামের সিরাজুল ইসলামের মেয়ে। তিনি ওই এলাকায় অবস্থিত কারখানা ফু-ওয়াং ফুডসের শ্রমিক ছিলেন। দুর্ঘটনার প্রতিবাদে কারখানার শ্রমিকেরা ঢাকা-ময়মনসিংহ মহাসড়ক কিছুক্ষণ অবরোধ করে রাখেন। এ সময় পুলিশের হস্তক্ষেপে শ্রমিকেরা অবরোধ তুলে নেন। নাওজোর হাইওয়ে ফাঁড়ির এসআই ইকবাল হোসেন জানান, গতকাল সকাল আটটার দিকে কারখানার কাছে ঢাকা-ময়মনসিংহ মহাসড়ক পার হওয়ার সময় অজ্ঞাত একটি গাড়ি শিরিনকে চাপা দিয়ে পালিয়ে যায়। এতে ঘটনাস্থলেই তিনি মারা যান। খবর পেয়ে পুলিশ ঘটনাস্থলে গিয়ে লাশ উদ্ধার করেছে। বজ্রপাতে একজনের মৃত্যু: গাজীপুরের কালিয়াকৈর উপজেলার বোয়ালী ইউনিয়নের নন্দীচালা গ্রামে গত রোববার রাতে বজ্রপাতে রূপা আক্তার (১৫) নামের এক কিশোরীর মৃত্যু হয়েছে। তার পারিবারিক সূত্রে জানা গেছে, ওই দিন সন্ধ্যার পর থেকে উপজেলার সর্বত্র ঝড় ও বজ্রপাত শুরু হয়। রাত সাড়ে নয়টার দিকে হঠাৎ একটি বজ্র তার ঘরের ওপর পড়লে রূপার মৃত্যু হয়। রূপা ওই গ্রামের সাহাবুদ্দিন ওরফে সাবু মিয়ার মেয়ে বলে জানা গেছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-14/news/240270~~
~~বজ্রপাত বজ্র ক্ষতি ক্ষয়ক্ষতি ঝড় বিধ্বস্ মারা ~~
~~হাতিয়ায় ঘূর্ণিঝড়ে ফসল ও বাড়িঘরের ক্ষয়ক্ষতি~~
~~হাতিয়া (নোয়াখালী) প্রতিনিধি | তারিখ: ১৪-০৪-২০১২~~
~~হাতিয়ার তমরদ্দি ইউনিয়নের তমরদ্দি লঞ্চঘাটের পাশে গতকাল শুক্রবার ভোরে ঘূর্ণিঝড়ে রবিশস্যের ক্ষয়ক্ষতি হয়েছে। ঝড়ে মেঘনায় দুটি মাছ ধরার ট্রলার ভেঙে যায়। এ ছাড়া সাতটি বসতঘরের চাল উড়ে গেছে। ঝড়ে ভেঙে যাওয়া ট্রলার দুটির দাম প্রায় পাঁচ লাখ টাকা। যাদের বসতঘরের চাল উড়ে গেছে তারা হলো: মহিউদ্দিন, আপন জলদাস, আকবর, মজিবুল হক, আলা উদ্দিন, নবীর ও আমেনা বেগম। এ ছাড়া ঝড়ের সময় বজ্রপাতে নিঝুমদ্বীপের ৮ নম্বর ওয়ার্ডের তিনটি গরু মারা যায়। এদিকে গত সোমবার বিকেলেও হাতিয়ায় ঘূর্ণিঝড় হয়েছে। ওই দিন ঝড়ে নিঝুমদ্বীপে আরাফাত (৭) নামে একটি শিশু জোয়ারের পানিতে ভেসে যায়। শিশুটির লাশ উদ্ধার করা যায়নি। নিঝুমদ্বীপের ইউপি চেয়ারম্যান মেহেরাজ উদ্দিন জানান, ঘূর্ণিঝড়ে বিভিন্ন ইউনিয়নের প্রায় পাঁচ হাজার একর জমির রবিশস্য ক্ষতিগ্রস্ত হয়েছে। ঝড়ে হাতিয়া উপজেলার বয়ারচর, কেরিংচর, নিঝুমদ্বীপ, চরকিং, তমরদ্দি, সোনাদিয়া, নলচিরা ও সুখচর ইউনিয়নের প্রায় তিন হাজার কাঁচাঘর বিধ্বস্ত হয়েছে বলে জানা গেছে। এসব এলাকার মানুষ এখন খোলা আকাশের নিচে বাস করছে। ক্ষতিগ্রস্ত এলাকায় এখনো কোনো সাহায্য পৌঁছায়নি।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-14/news/240238~~
~~বজ্রপাত বজ্র আহত ক্ষতি ঝড় বিধ্বস্ বৃষ্টি মারা হত ~~
~~ছড়িয়ে পড়ছে পানিবাহিত রোগ~~
~~নেয়ামতউল্যাহ, সাকুচিয়া (মনপুরা) থেকে ফিরে | তারিখ: ১৪-০৪-২০১২~~
~~ভোলার মনপুরা উপজেলার সাকুচিয়া উত্তর ও দক্ষিণ ইউনিয়নে গত সোমবারের ঝড়ে ক্ষতিগ্রস্ত চার হাজার পরিবার পাঁচ দিন ধরে খোলা আকাশের নিচে মানবেতর জীবন যাপন করছে। এলাকায় দেখা দিয়েছে পানিবাহিত রোগ। ভোলা থেকে ১১৫ কিলোমিটার দূরে সাগর মোহনায় মেঘনার মধ্যে জেগে ওঠা মনপুরা উপজেলার উত্তর সাকুচিয়া ও দক্ষিণ সাকুচিয়া ইউনিয়ন। গতকাল শুক্রবার সকালে গিয়ে দেখা যায়, দুটি ইউনিয়ন বিধ্বস্ত করে দিয়ে গেছে সোমবারের শীলাঝড়। ইউনিয়ন দুটির আটটি গ্রামের প্রতিটি ঘরের চালা ও বেড়া কাগজের মতো টুকরা টুকরা হয়ে গেছে। শত শত গাছ উপড়ে পড়ে আছে। প্রায় পাঁচ হাজার হেক্টর জমির ফসল পানিতে ডুবে গেছে। মরে গেছে অনেক গবাদিপশু। গাছের পাতা, মরা গবাদিপশু ও পাখি পচে বিল, পুকুর ও খালের পানি দিয়ে দুর্গন্ধ বেরোচ্ছে। পানি পচে খেতের ফসল ও গাছ মরে যাচ্ছে। পানিবাহিত রোগে আক্রান্ত হচ্ছে শিশু, নারী ও বৃদ্ধ। পাঁচ দিন ধরে খোলা আকাশের নিচে বসবাস করা উত্তর সাকুচিয়া ইউনিয়নের চর গোয়ালিয়া গ্রামের জাহাঙ্গীর পেশায় একজন মাঝি। সোমবার ঝড়ে ঘরচাপায় তাঁর ছয় বছরের মেয়ে রাবেয়া মারা গেছে। শীলার আঘাতে ঘরের চাল চালুনের মতো ঝাঁঝরা হয়ে গেছে। জাহাঙ্গীর ঘর, আসবাব ও খেতের ফসল হারিয়ে এখন দিশেহারা। ঘরে তাঁর কোনো খাবার নেই। দক্ষিণ সাকুচিয়া ইউনিয়নের সাকুচিয়া গ্রামের পাটওয়ারী বাড়ির জাহাঙ্গীর মাঝি (৫৬) জানান, নদীতে এখন মাছ ধরা নিষেধ। এক খণ্ড জমিতে চাষাবাদ করে দিন যাচ্ছিল। কিন্তু সোমবারের শীলাঝড়ে সব শেষ হয়ে গেছে। সব ঘর ঝাঁঝরা হয়ে গেছে; আসবাব, চাল, দুই গণ্ডা জমির মরিচ, দুটি হালের গরু, দুটি মুরগিসহ সব উড়িয়ে নিয়ে গেছে। সোমবার শুরু হওয়া বৃষ্টি আর শেষ হয়নি। প্রতিদিন বৃষ্টি হচ্ছে, সঙ্গে বাতাস। এ জন্য ঘরে রান্না করা যাচ্ছে না। রাতে খাটের তলায় মাথা গুঁজে থাকতে হচ্ছে। জাহাঙ্গীরের স্ত্রী পারভীন বলেন, ‘কী কমু লাজের কথা, বাইরে-ঘরে যাওনের বদনাডাও উড়াইয়্যা নিছে।’ উত্তর সাকুচিয়া ইউনিয়নের ৭ নম্বর ওয়ার্ডের আবদুর রহিম মাঝি (৫৫) বলেন, ‘পাঁচ দিন খাইয়্যা না-খাইয়্যা দিন যায়।’ ঝড়ে দুই ইউনিয়নের দুই শতাধিক নারী, বৃদ্ধ ও শিশু আহত হয়েছে। এদের মধ্যে গুরুতর আহত লোকজন মনপুরা উপজেলা স্বাস্থ্য কমপ্লেক্সে চিকিৎসা নিয়েছে। এখনো ৩০ জন সেখানে চিকিৎসা নিচ্ছে। আর এখন খাল-পুকুর ও বিলের পানি পচে দুর্গন্ধে ঘরে ঘরে ডায়রিয়াসহ পানিবাহিত রোগ দেখা দিয়েছে। বেশির ভাগ শিশু শ্বাসকষ্টে ভুগছে। উত্তর সাচুরিয়া ইউনিয়নের হাজেরা বিবি (৩৪) বলেন, শীল পড়ে তাঁর হাত, গলা ও কপাল লাল হয়ে গেছে। প্রতিদিন বৃষ্টিতে ভিজে প্রতি রাতে তাঁর জ্বর ওঠে। ‘বিষ-ব্যথায় সমস্ত শরীর কামড়ায়। কিন্তু পয়সার অভাবে ওষুধ খেতে পারছি না।’ আনোয়ারা বেগম (৩২) বলেন, ‘বাতই খাইতাম পারি না, ওষুদ খামু ক্যামনে।’ ভোলার সিভিল সার্জন ফরিদ আহামঞ্চদ প্রথম আলোকে বলেন, ভ্রাম্যমাণ চিকিৎসক দল গঠন করা হয়েছে। স্থায়ী দুর্গত এলাকায় পানি বিশুদ্ধকরণ বড়িসহ ওষুধ সরবরাহের চেষ্টা করা হচ্ছে। এদিকে, সোমবারের পর থেকে এক দিনের জন্যও মনপুরায় বৃষ্টি বন্ধ হয়নি। বৃহস্পতিবার বজ্রপাতে কলাতলী চরের লোকমান (২২) মারা গেছেন। এ ছাড়া ওই চরের হোসনেয়ারা (১১), সোহেলসহ (৮) তিনজন আহত হয়ে চিকিৎসাধীন। বজ্রপাতে একই চরের হাফিজুল্যাহ মাঝির একটি মহিষসহ পাঁচটি গবাদিপশু মারা গেছে। উত্তর সাকুচিয়ার বাকের মাঝি (৫৬) জানান, শীলাঝড়ের পরে বৃষ্টি-বাতাস না থামায় ক্ষতিগ্রস্ত লোকজন আরও ক্ষতিগ্রস্ত হচ্ছে। মনপুরা উপজেলা নির্বাহী কর্মকর্তা অহিদুল ইসলাম প্রথম আলোকে বলেন, তাঁরা এ পর্যন্ত ৩০ টন চাল ও এক লাখ টাকা বিতরণ করেছেন। তবে ক্ষতির তুলনায় তা অপ্রতুল। স্থানীয় সাংসদ আবদুল্যাহ আল ইসলাম জ্যাকব বলেন, মনপুরায় চার হাজার পরিবার একদম নিঃস্ব হয়ে গেছে। তাদের পর্যাপ্ত টিন, খাদ্যশস্য ও নগদ টাকা অনুদান দেওয়া দরকার। তা না হলে পরিবারগুলো আরও ক্ষতির সম্মুখীন হবে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-13/news/240057~~
~~বজ্রপাত বজ্র আহত মারা হত ~~
~~বজ্রপাতে নিহত~~
~~হবিগঞ্জ প্রতিনিধি | তারিখ: ১৩-০৪-২০১২~~
~~হবিগঞ্জের চুনারুঘাট উপজেলার গঙ্গানগর গ্রামে গতকাল বৃহস্পতিবার বজ্রপাতে আয়েশা বেগম (৬০) নামে এক নারী মারা গেছেন। এ সময় একই গ্রামের আরও দুজন নারী আহত হয়। আহত খেলা বেগম ও জবেদা বেগমকে চুনারুঘাট উপজেলা স্বাস্থ্য কমপ্লেক্সে ভর্তি করা হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-13/news/240157~~
~~বজ্রপাত বজ্র ক্ষতি ঝড় বৃষ্টি মৃত্যু ~~
~~নোয়াখালীতে বজ্রপাতে একজনের মৃত্যু~~
~~নোয়াখালী । | তারিখ: ১৩-০৪-২০১২~~
~~নোয়াখালীর সুবর্ণচর উপজেলার ওপর দিয়ে আজ শুক্রবার সকালে বয়ে যাওয়া কালবৈশাখী ঝড়ের সময় বজ্রপাতে মো. ইউছুফ (৬৫) নামের এক ব্যক্তির মৃত্যু হয়েছে। তাঁর বাড়ি দক্ষিণ চরক্লার্ক গ্রামে। ঝড়ে উপজেলার পূর্ব চরবাটা, চরবাটা, চরক্লার্ক ও চরজব্বার ইউনিয়নের বিভিন্ন এলাকায় শতাধিক কাঁচা ঘর-বাড়ি ক্ষতিগ্রস্ত হয়েছে। উপজেলা নির্বাহী কর্মকর্তা (ইউএনও) গোলামুর রহমান বজ্রপাতে একজনের মৃত্যুর বিষয়টি নিশ্চিত করেছেন। তবে ঘরবাড়ির ক্ষতির বিষয়ে বলেন, ঝড়ে বিভিন্ন এলাকায় কাঁচা ঘরবাড়ি ক্ষতিগ্রস্ত হয়েছে বলে তিনি শুনেছেন। কিন্তু চেয়ারম্যানরা এ ব্যাপারে লিখিতভাবে তাঁকে কিছু জানাননি। স্থানীয় সূত্রে জানা গেছে, আজ সকাল আটটার দিকে হঠাত্ কালবৈশাখী ঝড় শুরু হয়। এ সময় প্রবল বৃষ্টিও হয়। ঝড়-বৃষ্টিতে ঘরবাড়ির পাশাপাশি বিভিন্ন রবি ফসলের ব্যাপক ক্ষতি হয়েছে। এ ছাড়া গাছপালা উপড়ে পড়ে সুবর্ণচর-সোনাপুর সড়কের কয়েকটি স্থানে যানবাহন চলাচলে প্রতিবন্ধকতা সৃষ্টি হয়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-12/news/239946~~
~~বজ্রপাত বজ্র আহত নিহত মারা মৃত্যু হত ~~
~~বজ্রপাতে দুজনের মৃত্যু~~
~~ঠাকুরগাঁও ও কালিয়াকৈর (গাজীপুর) প্রতিনিধি | তারিখ: ১২-০৪-২০১২~~
~~ঠাকুরগাঁও ও গাজীপুরে আজ বৃহস্পতিবার সকালে বজ্রপাতে দুজনের মৃত্যু হয়েছে। নিহত ব্যক্তিরা হলেন: ঠাকুরগাঁওয়ের হরিপুর উপজেলার শিয়াল্লোর গ্রামের জামাল উদ্দিন এবং গাজীপুর সদর উপজেলার আবদুল মান্নান (৪৫)। ঠাকুরগাঁও হরিপুর উপজেলার আমগাঁও ইউনিয়ন পরিষদের (ইউপি) চেয়ারম্যান ইসমাইল হোসেন জানান, আজ ভোরে নিজের ঘরে ঘুমন্ত অবস্থায় বজ্রপাতে জামাল উদ্দিন মারা যান। এ ঘটনায় তাঁর স্ত্রী শাহেরা বেগমসহ আরও দুজন আহত হন। এদিকে গাজীপুরের পল্লী বিদ্যুত্ সমিতি সূত্র জানায়, আজ সকাল সাড়ে আটটার দিকে গাজীপুর সদর উপজেলার মারিয়ালী গ্রামের কৃষক আবদুল মান্নান তাঁর গরুর জন্য ঘাস কাটতে ধান গবেষণাকেন্দ্রের মাঠে যান। এ সময় বজ্রপাতে তাঁর শরীর ঝলসে যায়। পরে আশপাশের লোকজন মান্নানকে উদ্ধার করে গাজীপুর সদর হাসপাতালে নিলে কর্তব্যরত চিকিত্সক তাঁকে মৃত ঘোষণা করেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-11/news/239541~~
~~বজ্রপাত বজ্র ঝড় মারা মৃত্যু ~~
~~হাতিয়ায় ঝড়ে মা-মেয়েসহ তিনজনের মৃত্যু~~
~~হাতিয়া (নোয়াখালী) প্রতিনিধি | তারিখ: ১১-০৪-২০১২~~
~~নোয়াখালীর হাতিয়া উপজেলায় গত রোববার কালবৈশাখীতে মা-মেয়েসহ চারজনের মৃত্যু হয়েছে। এলাকাবাসী জানান, উপজেলার কেরিং চরের ইছলামপুর গ্রামের রেখা বেগম (৪৫) ও তাঁর মেয়ে শিরিন আক্তার (১৫) রোববার বিকেলে ঝড়ের সময় বজ্রপাতে মারা যান। রেখা স্থানীয় দিনমজুর আবদুর রহমানের স্ত্রী। একই সময়ে ঘর চাপা পড়ে কেরিং চরের জয়নগর গ্রামের মৃত মো. রফিকের স্ত্রী ঝর্না বেগম (২৮) মারা যান। এ ছাড়া ঝড়ের সময় উপজেলার মোল্লা গ্রামের মো. আরাফাত (৭) পানির তোড়ে ভেসে যায়। ঘটনার সত্যতা নিশ্চিত করে হাতিয়া থানার ভারপ্রাপ্ত কর্মকর্তা (ওসি) ইকবাল হোসেন গতকাল মঙ্গলবার বিকেলে জানান, আরাফাতকে এখনো পাওয়া যায়নি।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-10/news/239318~~
~~বজ্রপাত বজ্র আহত ক্ষতি ক্ষয়ক্ষতি ঝড় বিধ্বস্ বৃষ্টি মারা মৃত্যু হত ~~
~~ঝড়-বজ্রপাতে ২০ জনের মৃত্যু~~
~~প্রথম আলো ডেস্ক | তারিখ: ১০-০৪-২০১২~~
~~ভোলা, শেরপুর, জামালপুর, গোপালগঞ্জ ও ঢাকার নবাবগঞ্জসহ বিভিন্ন স্থানে গত রোববার ও গতকাল সোমবার কালবৈশাখী ও বজ্রপাতে চার শিক্ষার্থীসহ ২০ জনের মৃত্যু হয়েছে। এর মধ্যে ভোলার বোরহানউদ্দীন ও মনপুরা উপজেলায় ঝড়ের সময় ঘর চাপা পড়ে মারা গেছে দুই শিশুসহ চারজন। ঝড়ে ওই সব জেলায় বেশ কিছু ঘর বিধ্বস্ত হয়েছে। এ ছাড়া ফসল ও গাছপালার ব্যাপক ক্ষয়ক্ষতি হয়েছে। ঢাকার বাইরে প্রথম আলোর নিজস্ব প্রতিবেদক, আঞ্চলিক কার্যালয় ও প্রতিনিধিদের পাঠানো খবর: ভোলা: সন্ধ্যা সাতটায় আকস্মিক ঝড়ে ঘর চাপা পড়ে মারা যান জেলার বোরহানউদ্দিন উপজেলার দেউলা ইউনিয়নের শিবপুর বাথান বাড়ির মৃত সুলতান আহমেদের স্ত্রী হাসিনা বেগম (৪৫)। একই সময় গঙ্গাপুর ইউনিয়নের জয়া গ্রামে বেড়াতে গিয়ে ঘর চাপা পড়ে মারা যান ভোলা সদর উপজেলার বাপ্তা গ্রামের মৃত সিরাজুল ইসলাম বেপারীর স্ত্রী আয়েশা খাতুন (৬৫)। বোরহানউদ্দিন থানার ভারপ্রাপ্ত কর্মকর্তা এনায়েত হোসেন প্রথম আলোকে জানান, হঠাৎ টর্নেডোতে উপজেলার অর্ধ-সহস্রাধিক কাঁচা-আধা পাকা ঘর বিধ্বস্ত হয়েছে। এতে প্রায় ৬০ জন আহত হয়। বিকেলে কালবৈশাখী ও শিলাবৃষ্টিতে মনপুরা উপজেলার দক্ষিণ সাকুচিয়া ও উত্তর সাকুচিয়া ইউনিয়নের চার শতাধিক ঘর বিধ্বস্ত ও ফসলের ব্যাপক ক্ষতি হয়েছে। ঝড়ে ঘর চাপা পড়ে মারা গেছে দক্ষিণ সাকুচিয়ার দুই নম্বর ওয়ার্ডের আকতার হোসেনের মেয়ে তহমিনা (৬) ও উত্তর সাকুচিয়া ইউনিয়নের গোয়ালিয়া গ্রামের জাহাঙ্গীর হোসেনের মেয়ে রাবেয়া (১২)। ঘর চাপায় আহত হয়েছে দুটি ইউনিয়নের অন্তত ৩৫ জন। নবাবগঞ্জ (ঢাকা): উপজেলার তিনটি ইউনিয়নে সকালে বজ্রপাতে চারজনের মৃত্যু হয়েছে। তাঁরা হলেন বাহ্রা ইউনিয়নের কান্দামাত্রা গ্রামের কৃষক স্বপন মজুমদার, শোল্লা ইউনিয়নের বোয়ালী গ্রামের কৃষক গিয়াস উদ্দিন ও আলেয়া বেগম এবং নয়নশ্রী ইউনিয়নের বাংলাবাজার গ্রামের গৃহবধূ সোনা বানু। শেরপুর: জেলার নকলা উপজেলার ছত্রকোনা গ্রামে দুপুরে বজ্রপাতে মাদ্রাসার তিনজন শিক্ষার্থী মারা গেছে। তারা হলো নকলা সদর ইউনিয়নের ছত্রকোনা গ্রামের হাসমত আলীর ছেলে চান মিয়া (১০), রাজু মিয়ার ছেলে মো. মাসুদ (১০) এবং ডাকাতিয়াকান্দা গ্রামের ফিরোজ মিয়ার ছেলে মিনহাজ উদ্দিন (১৫)। তারা ছত্রকোনা মোফাজ্জলিয়া দাখিল মাদ্রাসার শিক্ষার্থী। জামালপুর: প্রত্যক্ষদর্শী সূত্রের বিবরণ অনুযায়ী, সদর উপজেলার শরিফপুর ইউনিয়নের কণা বেগম (৩৫) দুপুর দেড়টার দিকে ছেলের উপবৃত্তির টাকা তুলে বাড়ি ফিরছিলেন। এ সময় ঝড়-বৃষ্টি শুরু হলে বজ্রপাতের প্রচণ্ড শব্দে কণা বেগম কানে আঙুল দিয়ে শরিফপুর ক্রসিংয়ে রেললাইনের ওপর বসে পড়েন। এ সময়ে জামালপুরমুখী একটি লোকাল ট্রেনে কাটা পড়ে ঘটনাস্থলেই তাঁর মৃত্যু হয়। বকশিগঞ্জ উপজেলার নয়াপাড়া গ্রামে দুপুরে বজ্রপাতে মারা যান চাঁন মিয়া (২২) ও তাঁর মামাতো ভাই মোরশেদুল হক (৩০)। গোপালগঞ্জ: জেলার কোটালীপাড়া উপজেলায় দুপুরে বজ্রপাতে নীহার ঢালী (২৫) ও সুজন গাইন (২৭) নামের দুই কৃষিশ্রমিকের মৃত্যু হয়েছে। কালিয়াকৈর (গাজীপুর): গাজীপুর সদর উপজেলার বাঘেরবাজার এলাকায় সকালে বজ্রপাতে সুজন মিয়া (২৭) ও দুলাল হোসেনের (২৬) মৃত্যু হয়েছে। মিরসরাই (চট্টগ্রাম): মিরসরাই উপজেলার করেরহাট ইউনিয়নের ছত্তরুয়া এলাকায় বেলা ১১টার দিকে বজ্রপাতে মুন্নি আক্তার (১৫) নামের এক স্কুলছাত্রীর মৃত্যু হয়েছে। রামু (কক্সবাজার): উপজেলার দক্ষিণ মিঠাছড়ি ইউনিয়নের চাইল্যাতলী বারইয়াপাড়ায় গত রোববার রাত ১২টার দিকে বজ্রপাতে মারা যান মুজিবুর রহমান (২২)। নারায়ণগঞ্জ: জেলার রূপগঞ্জ উপজেলার পেপার মিল এলাকায় গতকাল সকালে বজ্রপাতে মারা গেছে মিলন মিয়া (১১)। মিলন বানিয়াদি সরকারি প্রাথমিক বিদ্যালয়ের পঞ্চম শ্রেণীর ছাত্র। ফরিদপুর: রোববার রাতে ফরিদপুর শহর, শহরতলি ও আশপাশের বিভিন্ন উপজেলার ওপর দিয়ে কালবৈশাখী বয়ে যায়। এতে পাঁচ শতাধিক ঘরবাড়ি ও শিক্ষাপ্রতিষ্ঠান বিধ্বস্ত হয়েছে। ফসলের ব্যাপক ক্ষতি হয়েছে। বিদ্যুতের তার ছিঁড়ে যাওয়ায় ১৬ ঘণ্টা বিদ্যুৎহীন ছিল শহর এলাকা। বরগুনা: বরগুনাসহ দক্ষিণ উপকূলে রোববার রাত থেকে ঝোড়ো আবহাওয়া বিরাজ করছে। ঝোড়ো বাতাসে ৩৩ কেভি সঞ্চালন লাইনে ত্রুটি হওয়ায় রোববার গভীর রাত থেকে বরগুনায় বিদ্যুৎ সরবরাহ বন্ধ রয়েছে। এ ছাড়া উপকূলের নদ-নদীতে স্বাভাবিক জোয়ারের চেয়ে তিন থেকে চার ফুট উচ্চতায় পানি প্রবাহিত হচ্ছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-10/news/239247~~
~~বজ্র বৃষ্টি ~~
~~৫০ হাজার একর জমিতে লবণ উৎপাদন আবারও বন্ধ~~
~~নিজস্ব প্রতিবেদক, কক্সবাজার | তারিখ: ১০-০৪-২০১২~~
~~কক্সবাজার সদর, টেকনাফ, উখিয়া, মহেশখালী, কুতুবদিয়া, চকরিয়া ও পেকুয়া উপজেলায় গত রোববার রাতে প্রায় এক ঘণ্টা বজ্রসহ শিলাবৃষ্টি হয়। এতে প্রায় ৫০ হাজার একর জমির লবণ উৎপাদন আবারও অন্তত ১০ দিনের জন্য বন্ধ হয়ে গেছে। বিসিক কক্সবাজারের লবণ উন্নয়ন প্রকল্পের সমন্বয় কর্মকর্তা মো. শামীম আলম গতকাল সোমবার প্রথম আলোকে বলেন, ৬ এপ্রিল পর্যন্ত মৌসুমের চার মাসে জেলার প্রায় ৫৫ হাজার একর জমিতে নয় লাখ ৩৫ হাজার ৭০০ মেট্রিক টন লবণ উৎপাদিত হয়েছে। কিন্তু রোববার রাত ১১টা থেকে ১২টা পর্যন্ত শিলাবৃষ্টিতে অন্তত ৫০ হাজার একরের বেশি মাঠে লবণ উৎপাদন বন্ধ হয়ে গেছে। এসব মাঠ উৎপাদন উপযোগী করতে অন্তত ১০ দিন লাগবে। এই সময়ের মধ্যে ৫০ হাজারের বেশি প্রান্তিক চাষি অন্তত দেড় লাখ মেট্রিক টন লবণ উৎপাদনের সুযোগ পাবেন না। টেকনাফের রঙিখালী গ্রামের চাষি সোলতান আহমদ (৩৪) বলেন, গত ২ ও ৩ মার্চ বৃষ্টি হলে লবণ উৎপাদন বন্ধ থাকে। এরপর মাঠ ঠিক করে উৎপাদন শুরু হলে ৭ মার্চ আবার বৈরী আবহাওয়ার কারণে উৎপাদন আরও কয়েক দিন বন্ধ থাকে। এখন আরও ১০ দিন লবণ উৎপাদন বন্ধ থাকলে ঋণের টাকা শোধ করা সম্ভব হবে না। ক্রেতা ভোক্তা অধিকার সংরক্ষণ পরিষদ কক্সবাজার জেলা শাখার সভাপতি ফজলুল কাদের চৌধুরী বলেন, ঘন ঘন প্রাকৃতিক দুর্যোগের কারণে এবার লবণ উৎপাদনের লক্ষ্যমাত্রা অর্জিত না হওয়ার আশঙ্কা দেখা দিয়েছে। কক্সবাজারে উৎপাদিত লবণ দিয়েই দেশের চাহিদার বেশির ভাগ পূরণ হচ্ছে। বর্তমানে জেলার ৬০ হাজার প্রান্তিক চাষি ছাড়াও প্রায় পাঁচ লাখ মানুষ লবণ উৎপাদন, বিপণন ও শিল্পের সঙ্গে যুক্ত।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-09/news/239022~~
~~বজ্রপাত বজ্র বৃষ্টি ~~
~~আবার গ্যাসের রেগুলেটর চুরি, সংযোগস্থলে বিস্ফোরণ~~
~~সুনামগঞ্জ । | তারিখ: ০৯-০৪-২০১২~~
~~সুনামগঞ্জ পৌর শহরের একটি বাড়ির গ্যাস সংযোগের চুরি যাওয়া রেগুলেটরের সংযোগস্থলে বিস্ফোরণ ঘটে আগুন ধরে যায়। বাড়ির লোকজন প্রাণ বাঁচাতে দৌড়ে ঘর থকে বের হয়ে যান। পরে জালালাবাদ গ্যাসের লোকজন গিয়ে আগুন নিয়ন্ত্রণে আনেন। সুনামগঞ্জ শহরে ইদানীং বাসাবাড়ির গ্যাস সংযোগের রেগুলেটর চুরি বেড়ে গেছে। শহরের বাঁধনপাড়া এলাকার বাসিন্দা রেজাউল আলম জানান, শনিবার রাতে তাঁর বাড়ির রেগুলেটরটি চুরি যায়। গ্যাস সংযোগের রেগুলেটরটি ঘরের বাইরে সীমনা দেয়াল ঘেঁষে থাকায় তাঁরা সেটি বুঝতে পারেননি। গতকাল রোববার দুপুরে বৃষ্টি শুরু হলে একপর্যায়ে প্রচণ্ড শব্দে বজ্রপাত হয়। তখন গ্যাস সংযোগে আগুন ধরে যায়। এ সময় আতঙ্কে বৃষ্টির মধ্যে পরিবারের লোকজন নিয়ে ঘর থেকে বের হয়ে যান তিনি। রেজাউল আলম বলেন, আগুন প্রায় আট থেকে ১০ ফুট ওপরে উঠে দাউদাউ করে জ্বলতে থাকে। পরে জালালাবাদ গ্যাসের কার্যালয়ে খবর দিলে সেখান থেকে লোকজন এসে আগুন নেভান। প্রায় আধা ঘণ্টা আগুন ছিল। খোঁজ নিয়ে জানা গেছে, গত ১৫ দিনে শহরের প্রায় ৩০টির বেশি বাড়ির গ্যাস সংযোগের রেগুলেটর চুরি গেছে। রেগুলেটর চুরি যাওয়ায় থানা, । ও ব্যাংকে যাওয়া-আসার ভোগান্তির পাশাপাশি পুনঃসংযোগের জন্য আরও পাঁচ থেকে সাড়ে পাঁচ হাজার টাকা ব্যয় করতে হচ্ছে একজন গ্রাহককে। সুনামগঞ্জ পৌরসভার মেয়র মো. আয়ূব বখত জগলুল বলেন, ‘গ্যাসের রেগুলেটর, টিউবওয়েলের ওপরের অংশ চোরেরা কম মূল্যে ভাঙারি ব্যবসায়ীদের কাছে বিক্রি করে থাকে। প্রয়োজনে শহরে ভাঙারি ব্যবসা বন্ধ করে দিতে হবে। জালালাবাদ গ্যাসের সুনামগঞ্জ আঞ্চলিক কার্যালয়ের সহব্যবস্থাপক শ্যামাকান্ত চক্রবর্তী বলেন,‘আমরা রেগুলেটর চুরির বিষয়ে গ্রাহকদের সচেতন করতে শহরে মাইকিং করেছি। প্রয়োজনীয় ব্যবস্থা নিতে পুলিশকে লিখিতভাবে অনুরোধ জানানো হয়েছে।’ সদর থানার ভারপ্রাপ্ত কর্মকর্তা (তদন্ত) মামুনুর রশিদ বলেন, ‘ভাঙারি ব্যবসার বিষয়েও খোঁজ খবর নেওয়া হচ্ছে।’~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-09/news/239145~~
~~বজ্রপাত বজ্র আহত নিহত মৃত্যু হত ~~
~~বজ্রপাতে ছয়জনের মৃত্যু~~
~~অনলাইন ডেস্ক | তারিখ: ০৯-০৪-২০১২~~
~~ঢাকার নবাবগঞ্জে, গাজীপুর সদর উপজেলায়, গোপালগঞ্জের কোটালীপড়ায়, কক্সবাজারের রামুতে বজ্রপাতে ছয়জনের মৃত্যু হয়েছে। আজ সোমবার ও গতকাল রোববার এ রাতে এ মুত্যৃর ঘটনাগুলো ঘটে। আমাদের নবাবগঞ্জ প্রতিনিধি জানান, উপজেলার কান্দামাত্রা গ্রামে আজ সকালে জমিতে পাটের বীজ বপন করার সময় বজ্রপাতে গুরুতর আহত হন স্বপন মজুমদার (২৬)। তাত্ক্ষণিকভাবে তাঁকে নবাবগঞ্জ স্বাস্থ্য কমপ্লেক্সে নেওয়া হলে সেখানে তাঁর মৃত্যু হয়। স্থানীয় ইউপি চেয়ারম্যান ফজলুল হক ঘটনার সত্যতা নিশ্চিত করেছেন। গাজীপুর প্রতিনিধি জানান, সকাল আটটার দিকে মোটরসাইকেলে চড়ে কর্মস্থলে যাচ্ছিলেন সুজন মিয়া (২৭) ও দুলাল হোসেন (২৬)। সদর উপজেলার বাঘের বাজার এলাকায় যাওয়ার পর বজ্রপাতে তাঁদের শরীর ঝলসে যায়। আশপাশের লোকজন তাঁদের উদ্ধার করে গাজীপুর সদর হাসপাতালে নিয়ে গেলে সেখানে কর্তব্যরত চিকিত্সক তাঁদের মৃত ঘোষণা করেন। নিহত দুই যুবক স্থানীয় একটি স্টিল কারখানায় কাজ করতেন। জয়দেবপুর থানার উপপরিদর্শক (এসআই) শহিদুল ইসলাম প্রথম আলো অনলাইনকে ঘটনার সত্যতা নিশ্চিত করেন। গোপালগঞ্জ প্রতিনিধি জানান, বেলা একটার দিকে কোটালীপাড়া উপজেলার বাগান উত্তরপাড়া গ্রামে বজ্রপাতে একটি গোয়ালঘরে থাকা কয়েকজন কৃষক আহত হন। তাঁদের উপজেলা স্বাস্থ্যকেন্দ্রে নিয়ে গেলে নীহার ঢালী (২৫) ও সুজন গাইনকে (২৭) মৃত ঘোষণা করেন চিকিত্সক। কোটালীপাড়া থানার ওসি তোতা মিয়া ঘটনার সত্যতা নিশ্চিত করেছেন। কক্সবাজারের রামু প্রতিনিধি জানান, উপজেলার দক্ষিণ মিঠাছড়ি ইউনিয়নের চাইল্যাতলী বারইয়াপাড়ায় গতকাল রোববার রাতে বজ্রপাতে মুজিবুর রহমান (২২) নামের এক যুবক নিহত এবং তাঁর ছোট বোন দশম শ্রেণীর ছাত্রী রেহেনা আকতার (১৫) গুরুতর আহত হয়েছেন। রেহেনাকে চট্টগ্রাম মেডিকেল কলেজ হাসপাতালে ভর্তি করা হয়েছে। তাঁরা স্থানীয় হোছন আহমদের সন্তান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-08/news/238825~~
~~বজ্র বৃষ্টি ~~
~~চট্টগ্রামে বজ্রসহ বৃষ্টিপাত~~
~~নিজস্ব প্রতিবেদক, চট্টগ্রাম | তারিখ: ০৮-০৪-২০১২~~
~~চট্টগ্রামে গতকালও ঝোড়ো হাওয়াসহ বজ্রবৃষ্টি হয়েছে। এতে দিনের তাপমাত্রা হ্রাস পেয়েছে। এতে জনমনে স্বস্তি এসেছে। এদিকে আগামী ২৪ ঘণ্টার আবহাওয়ার পূর্বাভাসে কোথাও কোথাও বজ্রসহ হালকা থেকে মাঝারি ধরনের বৃষ্টিপাত হওয়ার সম্ভাবনা রয়েছে বলে জানা গেছে। এ কারণে দেশের নদীবন্দরগুলোকে দুই নম্বর সতর্ক সংকেত দেখাতে বলা হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-08/news/238894~~
~~বজ্রপাত বজ্র নিহত বৃষ্টি মারা মৃত্যু হত ~~
~~কিশোরগঞ্জে বজ্রপাতে দুই ছাত্র নিহত~~
~~নিজস্ব প্রতিবেদক, কিশোরগঞ্জ | তারিখ: ০৮-০৪-২০১২~~
~~কিশোরগঞ্জের ইটনা উপজেলায় আজ রোববার বজ্রপাতে দুই ছাত্রের মৃত্যু হয়েছে। নিহত একজনের নাম মো. আলামিন (২১), অপরজন শিবলু দাস (১৫)। ইটনা উপজেলার আমিনুল হক জানান, বেলা ১১টার দিকে বজ্রপাতসহ হালকা বৃষ্টি হয়। এ সময় সিলনী গ্রামের নাহিরাজপাড়া গ্রামের জমশেদ আলীর ছেলে মো. আলামিন মাঠে গরু আনতে গেলে বজ্রপাতে ঘটনাস্থলেই মারা যান। আলামিন ইটনা মহাবিদ্যালয়ের ছাত্র ছিলেন। অন্যদিকে মাঠে ফুটবল খেলতে গিয়ে দুপুর ১২টার দিকে উপজেলার ধনপুর ইউনিয়নের ঠাকুরহাটী গ্রামের বাবুল দাসের ছেলে শিবলু দাস বজ্রপাতে ঘটনাস্থলেই মারা যায়। সে ধনপুর সরকারি প্রাথমিক বিদ্যালয়ের পঞ্চম শ্রেণীর ছাত্র ছিল। ইটনা থানার ভারপ্রাপ্ত কর্মকর্তা (ওসি) আবদুস সালাম মিয়ার সঙ্গে যোগাযোগ করা হলে তিনি দুজনের মৃত্যুর কথা শুনছেন বলে জানিয়েছেন। এ ব্যাপারে বিস্তারিত খোঁজ নিচ্ছেন বলে তিনি সাংবাদিকদের জানান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-08/news/238836~~
~~বজ্রাঘাত বজ্রপাত বজ্র আহত ক্ষতি ঝড় দগ্ধ বিধ্বস্ বৃষ্টি মারা মৃত্যু হত ~~
~~ঝড়-বজ্রপাতে ১০ জনের মৃত্যু~~
~~প্রথম আলো ডেস্ক | তারিখ: ০৮-০৪-২০১২~~
~~রাঙামাটি, নীলফামারী, বরিশাল, পঞ্চগড়, কুষ্টিয়া, চুয়াডাঙ্গা, সুনামগঞ্জের তাহিরপুর ও ঢাকার নবাবগঞ্জে শুক্রবার ও গতকাল শনিবার ঝড়-বজ্রপাতে কৃষক, শিক্ষার্থীসহ ১০ জনের মৃত্যু হয়েছে। এর মধ্যে বজ্রপাতে সাতজন ও ঝড়ের সময় নৌকা ডুবে মারা গেছে দুজন। ঘরচাপায় মারা গেছেন এক গৃহবধূ। এ ছাড়া রাঙামাটি ও নীলফামারীতে কালবৈশাখী এবং পটুয়াখালীর কলাপাড়ায় টর্নেডো হওয়ার খবর পাওয়া গেছে। চাঁদপুরে ঝড়ের সময় ডুবে গেছে পাথরবোঝাই একটি বলগেট। ওই ঘটনার পর থেকে নিখোঁজ বলগেটের সুকানি। ঢাকার বাইরে প্রথম আলোর আঞ্চলিক কার্যালয় ও প্রতিনিধিদের পাঠানো খবর: রাঙামাটি: রাঙামাটির লংগদু উপজেলায় শুক্রবার ঝড়ের সময় নৌকা ডুবে কুদ্দুছ মাঝি (৫২) ও আবদুল মান্নান (৫১) নামের দুজনের মৃত্যু হয়েছে। লংগদু ইউনিয়ন পরিষদের (ইউপি) সদস্য হারুনুর রশীদ বলেন, শুক্রবার ভাইবোনছড়া এলাকায় নৌকা নিয়ে ঘাস সংগ্রহ করতে যান পাঁচ ব্যক্তি। বিকেলে ফিরে আসার সময় আকস্মিক কালবৈশাখীতে তাঁদের নৌকা উল্টে যায়। এ সময় তিনজন কোনোমতে সাঁতার কেটে প্রাণ বাঁচাতে পারলেও কুদ্দুছ ও মান্নান পানিতে তলিয়ে যান। মাছ ধরার জাল ফেলে রাতে একজনের লাশ উদ্ধার করা হয়। অন্যজনের লাশ গতকাল দুপুরে ভেসে ওঠে। তাহিরপুর (সুনামগঞ্জ): উপজেলার দক্ষিণ শ্রীপুর ইউনিয়নের পৃথক স্থানে গতকাল সকাল ১০টার দিকে বজ্রপাতে মারা গেছেন নোয়ানগর গ্রামের ঝরনা বেগম (৩৫) ও লামাগাঁও গ্রামের ইজাজুল ইসলাম (১৫)। আহত হয়েছে নোয়ানগর গ্রামের শফিকুল ইসলামের সন্তান আয়াতুল (২) ও সূর্যমণি (৯)। ঘটনার সত্যতা নিশ্চিত করে দক্ষিণ শ্রীপুর ইউনিয়ন পরিষদের (ইউপি) চেয়ারম্যান বিশ্বজিৎ সরকার জানান, বজ্রপাতের সময় ঝরনা বেগম ছিলেন রান্নাঘরে। আর কিশোর ইজাজুল মাঠ থেকে গরু আনতে গিয়েছিল। অন্যদিকে ঘরের বারান্দায় ছোট বোনকে কোলে নিয়ে বসেছিল তৃতীয় শ্রেণীর ছাত্রী সূর্যমণি। নীলফামারী: শুক্রবার সন্ধ্যায় বজ্রপাতে জেলার কিশোরগঞ্জ উপজেলার রণচণ্ডী ইউনিয়নের বাবলা গ্রামের ধরকা মাহমুদের স্ত্রী আমেনা বেগম (৫৫) মারা যান। ওই সময় নীলফামারী সদর, কিশোরগঞ্জ, ডোমার ও জলঢাকা উপজেলার কয়েকটি ইউনিয়নে কালবৈশাখীতে ভুট্টা, মরিচ ও তামাকখেতের ব্যাপক ক্ষতি হয়। বিধ্বস্ত হয় দুই শতাধিক কাঁচা ঘরবাড়ি। দুটি শিক্ষাপ্রতিষ্ঠানের টিনের চালা উড়ে যায়। উপড়ে পড়ে অসংখ্য গাছপালা। পঞ্চগড়: জেলার বিভিন্ন স্থানে গত শুক্রবারের শিলাবৃষ্টি ও ঝড়ে শতাধিক কাঁচা ঘরবাড়ি ও গাছপালা উপড়ে পড়েছে। পাকা গম, ভুট্টা, আম, লিচু, টমেটো, মরিচ, তরমুজসহ বিভিন্ন ফসলের ব্যাপক ক্ষতি হয়েছে। ওই দিন ঝড়ের সময় ঘরচাপা পড়ে ঘটনাস্থলে মারা যায় বোদা উপজেলার মাঝগ্রামের বাসিন্দা সোলায়মানের চার মাসের মেয়ে সাদিয়া এবং আহত হন তাঁর স্ত্রী গোলাপ (২৮)। রংপুর মেডিকেল কলেজ হাসপাতালে নেওয়ার পর মৃত্যু হয় গোলাপের। কুষ্টিয়া: গতকাল বেলা ১১টার দিকে জেলার মিরপুর উপজেলার ধলসা গ্রামের নিজ খেতে কাজ করছিলেন কৃষক উমর আলী (৪৫)। ওই সময় বজ্রপাতে ঘটনাস্থলেই তাঁর মৃত্যু হয়। একই উপজেলার কচুবাড়িয়া, বিজনগর, মোশারফপুর ও শিংপুর গ্রামে গতকাল পৃথক বজ্রপাতে আহত হয়েছেন শফিকুল ইসলাম (২৫), আশানারা খাতুন (২০), সাপাত আলী (৩০), আনিসুর রহমান (৪২) ও হীরা খাতুন (৫৫)। সকাল আটটার দিকে জেলার দৌলতপুর উপজেলার গোয়াল গ্রামে বজ্রপাতে আহত হন মজিবর রহমান (৫৫) ও তাঁর স্ত্রী টুলি বেগম (৪৮)। চুয়াডাঙ্গা: আলমডাঙ্গা উপজেলার কুমারী গ্রামে বজ্রপাতে মারা গেছেন কৃষক কোরবান আলী মণ্ডল (৫৫)। স্বজনেরা জানান, গতকাল বেলা ১১টার দিকে বৃষ্টির সময় পাশের মাঠ থেকে বাড়ি ফেরার পথে বজ্রাঘাতে ঘটনাস্থলেই কোরবানের মৃত্যু হয়। বরিশাল: আগৈলঝাড়া উপজেলার ডোনারকান্দি গ্রামে গতকাল দুপুরে বজ্রপাতে দগ্ধ হয়ে বাবুল ঢালী (৩৫) নামের এক ব্যক্তির মৃত্যু হয়েছে। স্থানীয় বাসিন্দা স্কুলশিক্ষক নিরঞ্জন বৈষ্ণব জানান, বেলা দুইটার দিকে বৃষ্টি শুরু হলে বাড়ির উদ্দেশে রওনা হন বাবুল। পথে বজ্রপাতে তাঁর মৃত্যু হয়। নবাবগঞ্জ (ঢাকা): ঢাকার নবাবগঞ্জ উপজেলার নয়নশ্রী ইউনিয়নের বিলপল্লী গ্রামে গতকাল সকাল ১০টার দিকে বজ্রপাতে আহত হন আবদুর রহমান (৫০) নামের এক বাসিন্দা। নবাবগঞ্জ স্বাস্থ্য কমপ্লেক্সে নেওয়ার পর চিকিৎসকেরা তাঁকে মৃত ঘোষণা করেন। কলাপাড়া (পটুয়াখালী): উপজেলার চম্পাপুর ইউনিয়নের গোলবুনিয়া গ্রামের ওপর দিয়ে গতকাল দুপুরে আকসিঞ্চক টর্নেডোর আঘাতে শতাধিক কাঁচা ও আধাপাকা ঘর বিধ্বস্ত হয়েছে। এ সময় গাছ ও ঘরের চাল পড়ে আহত হয়েছে শিশুসহ ১৩ জন। চাঁদপুর: ঝড়ের সময় গতকাল বেলা ১১টার দিকে চাঁদপুর শহরের বড়স্টেশন মোলহেড এলাকায় পাথরবোঝাই বলগেট ‘এমভি মনির’ নদীর তীরের কাছাকাছি ভেড়ানো হয়। ওই সময় হঠাৎ করে বলগেটটি মেঘনা নদীতে তলিয়ে যায়। এর পর থেকে নিখোঁজ বলগেটের সুকানি মাহবুব বাহাদুর (৫৪)। কোস্টগার্ড চাঁদপুর স্টেশন কমান্ডার লেফটেন্যান্ট মো. জহুরুল হক বলেন, বলগেট ও নিখোঁজ মাহবুবকে উদ্ধারের চেষ্টা চলছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-07/news/238598~~
~~বজ্রপাত বজ্র আহত ক্ষতি ক্ষয়ক্ষতি ঝড় বিধ্বস্ হত হতাহত ~~
~~রামগতি ও কমলনগরে ঝড়ে সাতটি ট্রলারডুবি~~
~~রামগতি (লক্ষ্মীপুর) প্রতিনিধি | তারিখ: ০৭-০৪-২০১২~~
~~লক্ষ্মীপুরের রামগতি ও কমলনগর উপজেলায় গতকাল শুক্রবার সকালে আকস্মিক ঝড়ে ব্যাপক ক্ষয়ক্ষতি হয়েছে। ঝড়ের সময় মেঘনা নদীতে প্রচণ্ড ঢেউয়ের আঘাতে সাতটি ট্রলার ডুবে গেছে। ওই সময় টিনশেডের দুটি মসজিদসহ অন্তত ২৫টি বসতঘর ধসে পড়েছে। বজ্রপাতে আহত হয়েছেন এক ব্যক্তি। কমলনগরের চর কালকিনি ইউনিয়ন পরিষদের (ইউপি) সদস্য মো. মেহেদী হাসান বলেন, সকাল সাড়ে ১০টার দিকে আকস্মিক ঝড়ে তাঁর এলাকার ১০টি বসতঘর বিধ্বস্ত হয়। এ ছাড়া চর সামছুদ্দিনের কাছে মেঘনা নদীতে মালবোঝাই একটি বলগেট ট্রলার, ড্রেজারসহ বালু উত্তোলনের একটি ট্রলার এবং দুটি মাছ ধরার ট্রলার ডুবে যায়। ডুবে যাওয়া বলগেট ট্রলার এমবি মা-বাবার দোয়ার চালক মো. এছাক মাঝি বলেন, বরিশালের মুলাদী উপজেলার খেজুরতলা এলাকার কাজী ব্রিকস থেকে ২৫ হাজার ইট বোঝাই করে তাঁরা লক্ষ্মীপুরের রায়পুর উপজেলার হায়দরগঞ্জ যাচ্ছিলেন। পথে কমলনগরের চর সামছুদ্দিনের কাছে মেঘনা নদীতে ঝড়ের কবলে পড়ে তাঁদের ট্রলার ডুবে যায়। স্থানীয় জেলেরা তাঁদের চারজন মাঝিমাল্লাকে উদ্ধার করেন। এদিকে রামগতি উপজেলার চর আবদুল্লাহ ইউপির চেয়ারম্যান মো. বেল্লাল হোসেন বলেন, ঝড়ে তাঁর এলাকার চর গজারিয়া ও তেলির চরে দুটি টিনশেড মসজিদ, পাইলট ঘাটের একটি ঘর এবং চর গজারিয়ায় আশ্রয়ণ প্রকল্পের ৭ নম্বর ব্যারাকসহ ১৫টি বসতঘর ধসে পড়েছে। বজ্রপাতে মো. নীরব নামের এক ব্যক্তি গুরুতর আহত হয়েছেন। এ ছাড়া মেঘনা নদীতে মাছ ধরার দুটি ট্রলারসহ তিনটি ট্রলার ভেঙে ডুবে গেছে। তবে ওই ঘটনায় হতাহতের কোনো খবর পাওয়া যায়নি।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-07/news/238617~~
~~বজ্রপাত বজ্র নিহত মারা মৃত্যু হত ~~
~~মানিকগঞ্জে বজ্রপাতে যুবকের মৃত্যু কিশোরীর আত্মহত্যা~~
~~মানিকগঞ্জ প্রতিনিধি | তারিখ: ০৭-০৪-২০১২~~
~~মানিকগঞ্জের সিঙ্গাইর উপজেলার কালিন্দি গ্রামে গতকাল শুক্রবার সকালে বজ্রপাতে নোমাজ আলী বিশ্বাস (২৮) নামের এক যুবকের মৃত্যু হয়েছে। এদিকে একই উপজেলার চরলক্ষ্মীপুর গ্রামে গত বৃহস্পতিবার সন্ধ্যায় লিপি আক্তার (১৬) নামের এক কিশোরী আত্মহত্যা করেছে। বজ্রপাতে নিহত যুবকের পরিবার ও প্রতিবেশীরা জানান, গতকাল সকাল নয়টার দিকে নোমাজ আলী নিজ বাড়ির উঠানে কাজ করছিলেন। এ সময় বজ্রপাত হলে ঘটনাস্থলেই তিনি মারা যান। নিহত নোমাজ কালিন্দি গ্রামের আনসার আলী বিশ্বাসের ছেলে। স্থানীয় শায়েস্তা ইউনিয়ন পরিষদের (ইউপি) চেয়ারম্যান মোজাম্মেল হক বজ্রপাতে যুবকের মৃত্যুর বিষয়টি নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-07/news/238489~~
~~বজ্রপাত বজ্র আহত ক্ষতি ঝড় নিহত বিধ্বস্ বৃষ্টি মারা মৃত্যু হত ~~
~~ঝড়-বজ্রপাতে ১৭ জনের মৃত্যু~~
~~প্রথম আলো ডেস্ক | তারিখ: ০৭-০৪-২০১২~~
~~পঞ্চগড়, নোয়াখালী, সাতক্ষীরা, ফরিদপুর, জামালপুর, যশোরের কেশবপুরসহ দেশের বিভিন্ন স্থানে বৃহস্পতিবার ও গতকাল শুক্রবার কালবৈশাখী ও বজ্রপাতে কৃষক, শ্রমিক, শিক্ষার্থীসহ ১৭ জনের মৃত্যু হয়েছে। এর মধ্যে বজ্রপাতেই মারা গেছে ১৪ জন। কালবৈশাখীর সময় মাটির ঘরের দেয়াল চাপা পড়ে ও বিদ্যুৎস্পৃষ্ট হয়ে তিনজনের মৃত্যু হয়েছে। প্রথম আলোর নিজস্ব প্রতিবেদক, আঞ্চলিক কার্যালয় ও প্রতিনিধিদের পাঠানো খবর: পঞ্চগড়: জেলার বিভিন্ন স্থানে গতকাল বিকেলে মুষলধারে বৃষ্টির সঙ্গে ঝোড়ো বাতাস ও শিলাবৃষ্টি হয়। ওই সময় বজ্রপাতে মারা গেছে বোদা উপজেলার কালিয়াগঞ্জ ইউনিয়নের কুচিয়ামোড় গ্রামের মরিয়ম বেওয়া (৭০) ও মিজানুর (৭)। গুরুতর আহত গ্রামের মোজামেঞ্চলকে পঞ্চগড় আধুনিক সদর হাসপাতালে ভর্তি করা হয়েছে। এদিকে ঝড়ের সময় মাটির ঘরে চাপা পড়ে মারা গেছে বোদা উপজেলার মাঝগ্রামের সোলায়মানের চার মাসের মেয়ে সাদিয়া। গুরুতর আহত হয়েছেন শিশুটির মা সাবিহা। তাঁকে রংপুর মেডিকেল কলেজ হাসপাতালে পাঠানো হয়েছে। সদর উপজেলার উপসহকারী কৃষি কর্মকর্তা মঞ্জুর মোর্শেদ প্রথম আলোকে বলেন, প্রায় ঘণ্টাব্যাপী বৃষ্টিপাত ইরি, বোরো, ভুট্টা ও মরিচখেতের জন্য ভালো হয়েছে। তবে শিল পড়ায় আম, লিচু, গমসহ অন্যান্য ফসলের কিছুটা ক্ষতি হতে পারে। নোয়াখালী: স্থানীয় বাসিন্দাদের ভাষ্যমতে, গতকাল সকাল আটটার দিকে সদর উপজেলার নোয়ান্নই উচ্চবিদ্যালয়ের নবম শ্রেণীর ছাত্রী নাজমা আক্তার (১৪) তার ছোট ভাই মো. রাকিবকে (১২) নিয়ে রাজাপুর গ্রামের বাড়ির পাশের খেতে যায়। এ সময় বজ্রপাতে ঘটনাস্থলে মৃত্যু হয় নাজমার। আহত হয় রাকিব। দুপুর ১২টার দিকে আরেকটি বজ্রপাতে জেলার হাতিয়া উপজেলার বুড়িরচর ইউনিয়নের রেহানিয়া গ্রামের শেকু মাস্টারের বসতঘরে মারা যান গৃহিণী পারভিন আক্তার (৩০)। এর আগে বৃহস্পতিবার দুপুরে সুবর্ণচর উপজেলার চর ওয়াপদা ইউনিয়নের চর আমিনুল হক গ্রামে তরমুজখেতে গিয়ে বজ্রপাতে মৃত্যু হয় শিশু মো. সুমনের (১১)। সে ওই গ্রামের সাহাব উদ্দিনের ছেলে। এ ছাড়া গতকাল সকাল নয়টার দিকে সুবর্ণচরের চর মহিউদ্দিন গ্রামের বাড়ির উঠানে কাজ করার সময় বজ্রপাতে আহত হন কাউছার মিয়ার স্ত্রী সিমু আক্তার (৩০)। জামালপুর: সদর উপজেলায় বৃহস্পতিবার রাত সাড়ে ১১টার দিকে শুরু হওয়া কালবৈশাখী প্রায় ১৫ মিনিট স্থায়ী হয়। গ্রামবাসী সূত্রে জানা গেছে, প্রচণ্ড ঝড়ে রশিদপুর এন ইউ ফাজিল মাদ্রাসা ভবন বিধ্বস্ত হয়। ধসে পড়ে শ্রীপুর ইউনিয়নের ভালুকা গ্রামের কৃষক সাইদুর রহমানের মাটির ঘরের দেয়াল। এতে দেয়াল চাপা পড়ে মাদ্রাসাপড়ুয়া ছেলে মমিনুর রহমানের (১০) মৃত্যু হয়। গুরুতর আহত হন স্ত্রী খালেদা খাতুন। এ ছাড়া কালবৈশাখী ঝড়ে রশিদপুর, শ্রীপুর, দিগপাইত ও বাঁশচড়া ইউনিয়নের তিন শতাধিক কাঁচা ঘরবাড়ি বিধ্বস্ত হয়েছে। আহত হয়েছে অন্তত ১৫ জন। পল্লী বিদ্যুতের তার ছিঁড়ে যাওয়ায় এবং খুঁটি উপড়ে পড়ায় চারটি ইউনিয়নে বিদ্যুৎ সংযোগ বন্ধ হয়ে গেছে। সদর উপজেলার নির্বাহী কর্মকর্তা (ইউএনও) লুৎফুন নাহার প্রথম আলোকে বলেন, প্রাথমিকভাবে চারটি ইউনিয়নে তিন শতাধিক ঘরবাড়ি বিধ্বস্ত হয়েছে বলে ধারণা করা হচ্ছে। সাতক্ষীরা: জেলার কালীগঞ্জ উপজেলার গোবিন্দকাটি গ্রামের বিলে কাজ করে বাড়ি ফেরার সময় গতকাল সকালে পৃথক বজ্রপাতে চিংড়িঘেরের দুই শ্রমিকের মৃত্যু হয়েছে। নিহত শ্রমিকেরা হলেন গোবিন্দকাটি গ্রামের ধনঞ্জয় সরকার (৩০) ও আশাশুনি উপজেলার মজগুরখালী গ্রামের প্রেমানন্দ মণ্ডল (২৮)। কেশবপুর (যশোর): যশোরের কেশবপুর উপজেলার আড়ুয়া গ্রামের সুরেন শীল (৬০) গতকাল সকাল সাড়ে আটটার দিকে বিল খুকশিয়ায় মাটি কাটতে যান। সেখানে বজ্রপাতে আহত হন তিনি। কেশবপুর উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাঁকে মৃত ঘোষণা করেন। প্রায় একই সময়ে উপজেলার ভরত ভায়না গ্রামের ধানখেতে বজ্রপাতে মারা যান কৃষক হারুণ মোল্লা (৪০)। সরিষাবাড়ী (জামালপুর): সরিষাবাড়ী পৌরসভার সাইঞ্চারপাড় গ্রামের রহিম বাদশার স্ত্রী আসমা বেগম (৩৮) বৃহস্পতিবার রাতে ঝড়ের সময় রান্নাঘরে যাচ্ছিলেন। ওই সময় বজ্রপাতে ঘটনাস্থলেই তাঁর মৃত্যু হয়। ফরিদপুর: সদর উপজেলার চর মাধবদিয়া ইউনিয়নের খলিল মণ্ডলের হাট এলাকায় গতকাল সকাল নয়টার দিকে বজ্রপাতে মারা যান সবজি বিক্রেতা মো. জাহিদ আলী (৩০)। তাঁর বাড়ি ওই ইউনিয়নের হামেদ মুন্সির ডাঙ্গি গ্রামে। রাজশাহী: বৃহস্পতিবার রাত ১২টার দিকে জেলার চারঘাট উপজেলায় কালবৈশাখী ঝড় বয়ে যায়। ঝড়ের সময় উপজেলার অনপুমপুর গ্রামের জমশেদ আলী ও আজিবর রহমানের টিনের তৈরি ছাপরা ঘরে পল্লী বিদ্যুতের তার ছিঁড়ে পড়ে। ভয়ে দ্রুত ঘর থেকে বের হলে তারে জড়িয়ে বিদ্যুৎস্পৃষ্ট হন জমশেদের মেয়ে রিনা বেগম (৩০), তাঁর পাঁচ বছরের ছেলে শিমুল ও আজিবরের মেয়ে সুফিয়া খাতুন (২০)। চারঘাট স্বাস্থ্য কমপ্লেক্সে নেওয়ার পর কর্তব্যরত চিকিৎসক সুফিয়াকে মৃত ঘোষণা করেন। নরসিংদী: স্থানীয় বাসিন্দাদের ভাষ্যমতে, গতকাল বেলা ১১টার দিকে মুষলধারে বৃষ্টির সময় পলাশ উপজেলার চরসিন্দুর ইউনিয়নের বালিয়া ফৌজি চটকল মিল গেটের সামনে খেলছিল চার শিশু। ওই সময় বজ্রপাতে ঘটনাস্থলে মৃত্যু হয় ফৌজি চটকল মিল প্রাথমিক বিদ্যালয়ের দ্বিতীয় শ্রেণীর ছাত্রী সুইটি আক্তারের (৭)। আহত হয় শিশু আরমান, ইসরান ও জুনাইদ মিয়া। জুনাইদের পুরো শরীরে ঝলসে গেছে। বালাগঞ্জ (সিলেট): গতকাল দুপুর ১২টার দিকে বালাগঞ্জ উপজেলার গোরাপুর হাওর থেকে বোরো ধান নিয়ে বাড়ি ফেরার পথে বজ্রপাতে মারা গেছেন কৃষক আবদুল বারী (৬০)। তিনি গোরাপুর গ্রামের বাসিন্দা। ব্রাহ্মণপাড়া (কুমিল্লা): ব্রাহ্মণপাড়া উপজেলার জামতলী গ্রামে গতকাল সকালে ফসলের মাঠে যাওয়ার সময় বজ্রপাতে মারা গেছেন কৃষক লিটন মিয়া (৩৫)।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-04-04/news/237841~~
~~বজ্রপাত বজ্র মৃত্যু ~~
~~নাটোরে বজ্রপাতে একজনের মৃত্যু~~
~~লালপুর (নাটোর) প্রতিনিধি | তারিখ: ০৪-০৪-২০১২~~
~~নাটোরের লালপুরে গতকাল মঙ্গলবার রাতে বজ্রপাতে মুক্তার হোসেন (৩০) নামের এক ব্যক্তির মৃত্যু হয়েছে। মুক্তারের বাড়ি লালপুরের উধনপাড়া গ্রামে। তাঁর বাবার নাম ইয়ানুছ আলী। তিনি স্থানীয় উধনপাড়া উচ্চবিদ্যালয়ে । সহকারী হিসেবে কাজ করতেন। হাসপাতাল ও স্থানীয় সূত্রে জানা গেছে, গতকাল রাতে ইসলামি জলসা শেষে বাড়ি ফেরার পথে বজ্রপাতে মুক্তারের মৃত্যু হয়। খবর পেয়ে লালপুর দমকল বাহিনী ঘটনাস্থলে পৌঁছে তাঁকে লালপুর উপজেলা স্বাস্থ্য কমপ্লেক্সে নিয়ে যায়। সেখানে কর্তব্যরত চিকিৎসক তাঁকে মৃত ঘোষণা করে। হাসপাতালের আবাসিক চিকিৎসা কর্মকর্তা আবদুর রাজ্জাক ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-03-18/news/233445~~
~~বজ্রপাত বজ্র আহত নিহত মৃত্যু হত ~~
~~কালিয়াকৈরে বজ্রপাত কেড়ে নিল মা-মেয়ের প্রাণ, বাবা আহত~~
~~কালিয়াকৈর (গাজীপুর) প্রতিনিধি | তারিখ: ১৮-০৩-২০১২~~
~~গাজীপুরের কালিয়াকৈর উপজেলার বলিয়াদি সানাইদাপাড়া এলাকায় গতকাল শনিবার সন্ধ্যায় বজ্রপাতে মা ও মেয়ে নিহত হয়েছে। একই সময় আহত হয়েছেন বাবা। নিহত ব্যক্তিরা হলো বিলয়াদি সাইদাপাড়া এলাকার হনুমিয়ার স্ত্রী নিলুফা বেগম (৩৫), মেয়ে রেশমী আক্তার (৭)। এতে আহত হন হানুমিয়া (৪০)। এলাকাবাসী সূত্রে জানা গেছে, গাজীপুর সদর উপজেলার ওই এলাকার হানুমিয়ার ঘরের পাশে গতকাল শনিবার সন্ধ্যা সাড়ে ছয়টার দিকে বজ্রপাত হয়। এ সময় ঘরের বারান্দায় দাঁড়িয়ে থাকা ওই পরিবারের তিনজনই ঝলসে যায়। পরে আশপাশের লোকজন তাঁদের উদ্ধার করে কালিয়াকৈর শুভেচ্ছা ক্লিনিকে নিয়ে এলে কর্তব্যরত চিকিৎসক মা নিলুফা ও মেয়ে রেশমী আক্তারকে মৃত ঘোষণা করেন। এ ছাড়া গুরুতর আহত বাবা হানুমিয়াকে ওই হাসপাতালে ভর্তি করা হয়। একই সঙ্গে মা-মেয়ের মৃত্যু হওয়ায় এলাকায় শোকে ছায়া নেমে এসেছে। এক নজর তাদের দেখার জন্য নিহতদের বাড়িতে ভিড় করছেন লোকজন। স্থানীয় বাসিন্দা সুলতান মিয়া জানান, নিহতদের লাশ বাড়িতে আনা হয়েছে এবং দাফনের ব্যবস্থা করা হচ্ছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2012-03-01/news/229018~~
~~বজ্রপাত বজ্র ক্ষতি বৃষ্টি ~~
~~চট্টগ্রামে বজ্রপাত তিনটি ঘর পুড়ে গেছে~~
~~নিজস্ব প্রতিবেদক, চট্টগ্রাম | তারিখ: ০১-০৩-২০১২~~
~~চট্টগ্রামের সীতাকুণ্ড উপজেলার কুমিরায় বজ্রপাতে তিনটি ঘর পুড়ে গেছে। গতকাল বুধবার বিকেল চারটার দিকে কুমিরার আলেকদিয়া গ্রামে এ ঘটনা ঘটে। এ ছাড়া গতকাল সকালে চট্টগ্রাম মহানগর ও আশপাশের এলাকায় মৌসুমের প্রথম বৃষ্টিপাত হয়েছে। স্থানীয় সূত্রে জানা গেছে, বিকেল চারটার দিকে আলেকদিয়া গ্রামের বাসিন্দা নুরুল আনোয়ারের ঘরের চালে বজ্রপাত হয়। এতে ঘরটিতে আগুন ধরে যায়। পরে তা পাশের দুটি কাঁচা ঘরে ছড়িয়ে পড়ে। এদিকে গতকাল সকালে চট্টগ্রাম মহানগর ও আশপাশের এলাকায় বৃষ্টি হয়েছে। এ ছাড়া রাঙ্গুনিয়া ও রাউজানের কিছু অংশে শিলাবৃষ্টির খবর পাওয়া গেছে। শিলাবৃষ্টিতে বোরো ফসলের ক্ষতি হয়েছে বলে স্থানীয় সূত্রে জানা গেছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-09-25/news/188615~~
~~বজ্রপাত বজ্র আহত মৃত্যু হত ~~
~~একনজরে~~
~~| তারিখ: ২৫-০৯-২০১১~~
~~মানববন্ধন কিশোরগঞ্জ জেলা বিএনপির নতুন কমিটি বাতিলের দাবিতে মানববন্ধন কর্মসূচি পালিত হয়েছে। শহরের স্টেশন সড়কে গতকাল শনিবার ওই মানববন্ধন হয়। এ সময় বক্তৃতা করেন কাজী শফিকুল হক, আলী আসগর ভূঁইয়া, নাদিম মাহমুদ, দেলোয়ার হোসেন, এ এফ এম ইমদাদুল্লাহ প্রমুখ। নিজস্ব প্রতিবেদক, কিশোরগঞ্জ যুবকের লাশ কুমিল্লা-সিলেট মহাসড়কে ব্রাহ্মণবাড়িয়ার কসবা উপজেলার কুটি চৌমুহনী বাস টার্মিনাল-সংলগ্ন একটি ধানখেত থেকে অজ্ঞাত পরিচয় এক যুবকের (৩০) লাশ উদ্ধার করা হয়েছে। পুলিশ গতকাল শনিবার বিকেলে ওই লাশ উদ্ধার করে। স্থানীয় লোকজন প্রথমে লাশটি দেখতে পেয়ে পুলিশে খবর দেয়। পুলিশের ধারণা, ওই যুবককে অন্য কোথাও হত্যার পর ধানখেতে ফেলে রাখা হয়। লাশ উদ্ধারের বিষয়টি নিশ্চিত করেছেন কসবা থানার ভারপ্রাপ্ত কর্মকর্তা (ওসি) গাজী মো. শাখাওয়াত হোসেন। কসবা (ব্রাহ্মণবাড়িয়া) প্রতিনিধি পাঠাগার উদ্বোধন ‘আলোকিত মানুষ চাই’ স্লোগান দিয়ে সিরাজগঞ্জের রায়গঞ্জ উপজেলায় বিশ্বসাহিত্য কেন্দ্র পাঠাগার উদ্বোধন করা হয়েছে। বৃহস্পতিবার বিকেলে উপজেলার ধানগড়ায় মনোয়ারা সুলতানার সভাপতিত্বে অনুষ্ঠানে বক্তব্য দেন ইউএনও রবিউল ইসলাম, পৌর মেয়র মোশারফ হোসেন আকন্দ প্রমুখ। দ্বিতীয় পর্বে সাংস্কৃতিক অনুষ্ঠানে গান ও কবিতা পরিবেশন করেন আকিয়া পারভীন, আয়েশা সিদ্দিকা, আবির হোসেন, রণজিৎ হাদুয়া প্রমুখ। রায়গঞ্জ (সিরাজগঞ্জ) প্রতিনিধি বজ্রপাতে মৃত্যু সিরাজগঞ্জের তাড়াশ উপজেলার চলনবিল এলাকায় মাছ ধরতে গিয়ে বজ্রপাতে এক জেলের মৃত্যু হয়েছে। গতকাল শনিবার সকালে হাটিকুমরুল-বনপাড়া মহাসড়কের ৮ নম্বর ব্রিজের কাছে এ ঘটনা ঘটে। তাড়াশ থানার ওসি আতাউর রহমান জানান, সকালে উপজেলার হামকুড়িয়া গ্রামের জেলে ইমান আলী (৩৫) তাঁর সহযোগীদের নিয়ে নৌকাযোগে চলনবিলে মাছ ধরতে যান। এ সময় আকস্মিক বজ্রপাতে তিনি গুরুতর আহত হয়ে নৌকা থেকে বিলের পানির মধ্যে পড়ে যান। পরে তাঁর লাশ পাওয়া যায়। নিজস্ব প্রতিবেদক, সিরাজগঞ্জ লাশ উদ্ধার বরিশালের বাবুগঞ্জ উপজেলার রহমতপুর ইউনিয়ন থেকে অজ্ঞাতনামা এক কিশোরের লাশ উদ্ধার করা হয়েছে। গতকাল শনিবার সকাল ১০টার দিকে বীরশ্রেষ্ঠ ক্যাপ্টেন মহিউদ্দিন জাহাঙ্গীর (দোয়ারিকা) সেতুর পূর্বপাড়ের রহমতপুর এলাকা থেকে ওই লাশ উদ্ধার করে বরিশাল বিমানবন্দর থানার পুলিশ। পুলিশ জানায়, অজ্ঞাত ওই যুবক পাটকাঠী নিয়ে বরিশালের উদ্দেশ্যে আসছিল বা বরিশাল থেকে টরকির উদ্দেশ্যে যাচ্ছিল। পথে দুর্বৃত্তরা তাকে আটকের পর তার পরনের জামা দিয়ে গলায় ফাঁস লাগিয়ে হত্যা করে। বরিশাল । যাচাই-বাছাই ফরিদপুরে তালিকাভুক্ত যেসব মুক্তিযোদ্ধার নামে বিভিন্ন সময় মুক্তিযোদ্ধা সংসদে আপত্তি পড়েছে উপজেলা পর্যায়ে তা পুনরায় যাচাই-বাছাই করার প্রক্রিয়া শুরু হয়েছে। গতকাল শনিবার বেলা ১১টায় দিকে জেলা মুক্তিযোদ্ধা কমান্ডার নূর মোহাম্মদ নিজ কার্যালয়ে উপজেলা কমান্ডারদের হাতে যাচাই-বাছাই করার ফরম হস্তান্তর করেছেন। নূর মোহাম্মদ জানান, নয়টি উপজেলায় ছয় সহস্রাধিক তালিকাভুক্ত মুক্তিযোদ্ধার মধ্যে দুই হাজার ১৪৭ জনের ক্ষেত্রে আপত্তি উঠেছে। ফরিদপুর ।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-09-19/news/186857~~
~~বজ্রপাত বজ্র ঝড় নিহত বৃষ্টি মৃত্যু হত ~~
~~একনজরে~~
~~| তারিখ: ১৯-০৯-২০১১~~
~~গাঁজাসহ গ্রেপ্তার গাজীপুরের টঙ্গীর খৈরতৈল এলাকা থেকে গতকাল রোববার সুরুজ মিয়া নামে এক মাদক ব্যবসায়ীকে ২৪ কেজি গাঁজাসহ গ্রেপ্তার করেছে পুলিশ। সে পঞ্চগড়ের পাবনা ডেইরি ফার্ম এলাকার মরহুম ফজু মিয়ার ছেলে। ঘটনার সত্যতা নিশ্চিত করে টঙ্গী থানার উপপরিদর্শক (এসআই) মনিরুজ্জামান বলেন, এ ব্যাপারে থানায় মাদকদ্রব্য আইনে একটি মামলা দায়ের করা হয়েছে। কালিয়াকৈর (গাজীপুর) প্রতিনিধি বিশ্বকর্মা পূজা বিশ্বকর্মা পূজা দিবস ছিল গতকাল রোববার। ভারতের উত্তর-পূর্বাঞ্চলী রাজ্য ত্রিপুরায় সারম্ভরে পালিত হয় এই পূজা। এ উপলক্ষে পরিবহন, কলকারখানা, নির্মাণ, শিল্প, কলা ইত্যাদিতে ছুটি চলছে। পরিবহন ও বন্দর শ্রমিকেরা ছুটিতে থাকার কারণে গতকাল সকাল থেকে আখাউড়া স্থলবন্দর দিয়ে আমদানি-রপ্তানিও বন্ধ রয়েছে। তবে বাংলাদেশ ও ভারতের মধ্যে যাত্রী পারাপার স্বাভাবিক আছে। আখাউড়া স্থলবন্দর শুল্ক কর্মকর্তা (এলসিও) সুভাষ চন্দ্র কুন্ডু ঘটনার সত্যতা নিশ্চিত করেছেন। আখাউড়া (ব্রাহ্মণবাড়িয়া) প্রতিনিধি মাদকসেবীদের জেল বগুড়ার আদমদীঘি উপজেলার সান্তাহারে গতকাল রোববার মিঠু (২৯) নামের এক মাদকসেবীকে পুলিশ শহরের হাসপাতাল এলাকা থেকে মাদক সেবনের সময় আটক করে। পরে ভ্রাম্যমাণ আদালতের নির্বাহী ম্যাজিস্ট্রেট উপজেলা নির্বাহী কর্মকর্তা মোল্লা মিজানুর রহমান মিঠুকে এক বছরের কারাদণ্ড দেন। অন্যদিকে শনিবার দুপুরে একই আদালত আদমদীঘির কুসম্বী গ্রামের আজাদুল ইসলামকে (৩৫) মাদক সেবন ও বিক্রির দায়ে দুই মাসের কারাদণ্ড দেন। আদমদীঘি (বগুড়া) প্রতিনিধি মোটরসাইকেল চুরি দুপচাঁচিয়া উপজেলা সদরের নিউ মার্কেটে শনিবার সন্ধ্যায় এক দোকানির মোটরসাইকেল কে বা কারা চুরি করে নিয়ে গেছে। ‘মা কসমেটিক্স’ দোকানের মালিক ইউনুছ আলী জানান, তিনি মোটরসাইকেলটি তাঁর দোকানের সামনের গলিতে রেখেছিলেন। কে বা কারা তালা খুলে মোটরসাইকেলটি নিয়ে যায়। এ ব্যাপারে ওই রাতেই থানায় অভিযোগ করা হয়েছে। থানার ভারপ্রাপ্ত কর্মকর্তা (ওসি) নূর ইসলাম বলেন, মোটরসাইকেল চুরির ব্যাপারে একটি অভিযোগ পাওয়া গেছে। দুপচাঁচিয়া (বগুড়া) প্রতিনিধি বজ্রপাতে মৃত্যু চুয়াডাঙ্গার আলমডাঙ্গা উপজেলার মোচাইনগর গ্রামে শনিবার সন্ধ্যায় বজ্রপাতে শিলু হোসেন (৩৫) নামের এক ব্যক্তি নিহত হয়েছেন। তিনি উপজেলার সাহেবপুর গ্রামের খতিব আলীর ছেলে। প্রত্যক্ষদর্শীরা জানান, শিলু শনিবার সন্ধ্যায় মোচাইনগর গ্রামে শ্বশুরবাড়িতে যচ্ছিলেন। পথিমধ্যে ঝড়-বৃষ্টি শুরু হলে তিনি গ্রামের একটি দোকানে আশ্রয় নেন। সন্ধ্যা সাতটার দিকে বজ্রপাতে ঘটনাস্থলেই শিলু নিহত হন। চুয়াডাঙ্গা প্রতিনিধি মিড ডে মিল রাজবাড়ীতে জেলা প্রশাসনের উদ্যোগে চরধুঞ্চি সরকারি প্রাথমিক বিদ্যালয়ে গতকাল রোববার দুপুরে মিড ডে মিল উদ্বোধন করা হয়। এ উপলক্ষে সদর থানার মিজানপুর ইউনিয়নের চরধুঞ্চি সরকারি প্রাথমিক বিদ্যালয়ে আলোচনা সভা হয়। জেলা প্রশাসক সৈয়দা সাহানা বারীর সভাপতিত্বে আলোচনা সভায় বক্তব্য দেন সাংসদ কাজী কেরামত আলী, উপজেলা চেয়ারম্যান ইমদাদুল হক বিশ্বাস, প্রাথমিক শিক্ষা কর্মকর্তা দিলীপ কুমার বণিক প্রমুখ। রাজবাড়ী সংবাদদাতা~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-09-12/news/184931~~
~~বজ্রপাত বজ্র নিহত মৃত্যু হত ~~
~~শ্যামনগরে বজ্রপাতে নারীর মৃত্যু~~
~~নিজস্ব প্রতিবেদক, সাতক্ষীরা | তারিখ: ১২-০৯-২০১১~~
~~সাতক্ষীরার শ্যামনগর উপজেলার মুন্সিগঞ্জ ইউনিয়নের জেলেখালী গ্রামে গতকাল রোববার বেলা সোয়া তিনটার দিকে বজ্রপাতে এক মহিলা নিহত হয়েছেন। নিহতের নাম রোকেয়া খাতুন (৪০)। তিনি জেলেখালী গ্রামের মুনসুর আলীর স্ত্রী। বেলা সোয়া তিনটার দিকে রোকেয়া তাঁর ভাই আবুল কালামের ছেলে সাগর ও রাহুলকে নিয়ে তাঁদের ঘরের বারান্দায় বসে ছিলেন। হঠা ৎ বজ্রপাতে রোকেয়ার মৃত্যু হয়। এ সময় তীব্র শব্দে সোহাগ ও রাহুল অচেতন হয়ে পড়ে। পরে স্থানীয় ডাক্তারের কাছে নিয়ে চিকি ৎ সা দেওয়া হলে তাদের জ্ঞান ফেরে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-08-28/news/181717~~
~~বজ্রপাত বজ্র নিহত হত ~~
~~সংক্ষেপে সারা দেশ~~
~~| তারিখ: ২৮-০৮-২০১১~~
~~গ্রেপ্তার মৌলভীবাজার থেকে গত শুক্রবার দিবাগত রাতে পাচার হওয়া চার হাজার ৮৮৪ কেজি রাবারভর্তি ট্রাকসহ তিন পাচারকারীকে গ্রেপ্তার করেছে মাধবপুর থানা পুলিশ। গ্রেপ্তার হওয়া ব্যক্তিরা হলেন: রাজনগর উপজেলার দাশখিলা গ্রামের আখলেছ মিয়া (৩৫), চট্টগ্রামের আগ্রাবাদ ছোটপুল এলাকার মোহাম্মদ হোসেন (৪৫) এবং একই এলাকার বাসিন্দা আসলাম মিয়া (৪৮)। মাধবপুর (হবিগঞ্জ) প্রতিনিধি। চোর আটক চাঁদপুরের মতলব উত্তর উপজেলায় আলমগীর (২৩) নামের এক ব্যক্তিকে চুরির অভিযোগে আটক করেছে মতলব উত্তর থানা পুলিশ। মতলব উত্তর থানা পুলিশ সূত্রে জানা গেছে, গতকাল শনিবার ভোর পাঁচটায় উপজেলার গজরা নামক স্থান থেকে পাঁচটি মোবাইল ফোন, ১১ হাজার টাকা, একটি ঘড়ি, তালা ভাঙার যন্ত্র, চুরি করার বিভিন্ন সরঞ্জামসহ স্থানীয় জনতা তাঁকে আটক করে। আটক হওয়া আলমগীরের বাড়ি মতলব দক্ষিণ উপজেলার কলাদী গ্রামে। মতলব উত্তর (চাঁদপুর) প্রতিনিধি। ট্রলার আটক বাগেরহাটের মংলার পশুর নদীর দাকোপ থানার চালনা বাজার এলাকা থেকে গতকাল শনিবার সার ও গমবোঝাই একটি ট্রলার আটক করেছে কোস্টগার্ড। কোস্টগার্ড পশ্চিম জোনের স্টাফ কর্মকর্তা লেফটেন্যান্ট বদরুদ্দোজা বলেন, সকালে চালনা বাজার এলাকার পরিমল সাহার গোয়ালঘরসংলগ্ন গুদামঘর থেকে কোস্টগার্ডের সদস্যরা ১২০ বস্তা ইউরিয়া সার, ১৩ বস্তা গমসহ একটি ট্রলার আটক করেন। অভিযানকারীদের উপস্থিতি টের পেয়ে পাচারকারীরা পালিয়ে যান। মংলা (বাগেরহাট) প্রতিনিধি। আত্মহত্যার চেষ্টা বগুড়ার ধুনট উপজেলায় স্বামীর কাছে ঈদ উপলক্ষে নতুন শাড়ি চেয়ে পাননি গৃহবধূ আলেয়া খাতুন। এ কারণে গত শুক্রবার তিনি বিষপান করে আত্মহত্যার চেষ্টা করেন। তিনি উপজেলা স্বাস্থ্য কমপ্লেক্সে চিকিৎসাধীন। জানা গেছে, উপজেলার ধেরুয়াহাটি গ্রামের আবুল কালাম আজাদ একজন কৃষক। ঈদ উপলক্ষে আলেয়া তাঁর কাছে নতুন শাড়ি কিনে দেওয়ার দাবি করেন। এ নিয়ে স্বামী-স্ত্রীর মধ্যে ঝগড়ার একপর্যায়ে আলেয়া বিষপান করে আত্মহত্যার চেষ্টা করেন। ধুনট (বগুড়া) প্রতিনিধি। দুজন গ্রেপ্তার ফেনীর ছাগলনাইয়া উপজেলায় পুলিশ গত শুক্রবার ২০০ বোতল ভারতীয় ফেনসিডিলসহ দুই মাদক ব্যবসায়ীকে গ্রেপ্তার করেছে। এ সময় পুলিশ ফেনসিডিল বহনকারী একটি সিএনজিচালিত অটোরিকশাও আটক করে। এ ঘটনায় মাদকদ্রব্য আইনে একটি মামলা হয়েছে। থানার ভারপ্রাপ্ত কর্মকর্তা (ওসি) মাইনুল আবসার ফেনসিডিলসহ দুই মাদক ব্যবসায়ীকে গ্রেপ্তার, অটোরিকশা আটক ও মামলা দায়েরের সত্যতা নিশ্চিত করেছেন। নিজস্ব প্রতিবেদক, ফেনী। যুবক নিহত কিশোরগঞ্জের নিকলীতে মাত্র এক দিনের ব্যবধানে হাওরে মাছ ধরতে গিয়ে বজ্রপাতে মো. রফিক (২০) নামের আরও এক যুবক নিহত হয়েছেন। গতকাল শনিবার ভোরে উপজেলার কারপাশা ইউনিয়নের নানশ্রী এলাকায় এ ঘটনা ঘটে। নিকলী থানার ভারপ্রাপ্ত কর্মকর্তা মাহবুব আলম এ ঘটনার সত্যতা স্বীকার করেছেন। নিকলী (কিশোরগঞ্জ) প্রতিনিধি।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-08-27/news/181494~~
~~বজ্রপাত বজ্র আহত নিহত মৃত্যু হত ~~
~~সংক্ষেপে সারা দেশ~~
~~| তারিখ: ২৭-০৮-২০১১~~
~~গুলিবিদ্ধ লাশ কুষ্টিয়ার দৌলতপুর উপজেলায় অজ্ঞাত এক যুবকের (২৬) গুলিবিদ্ধ লাশ উদ্ধার করা হয়েছে। উপজেলার বোয়ালিয়া ইউনিয়নের কিশোরনগর গ্রামের বটতলা মোড় থেকে গতকাল শুক্রবার সকালে পুলিশ ওই লাশ উদ্ধার করে। স্থানীয় লোকজন প্রথমে লাশটি দেখে পুলিশে খবর দেয়। বিষয়টি নিশ্চিত করে দৌলতপুর থানার ওসি মাসুদুল আলম জানান, নিহত ব্যক্তির মাথায় গুলির একটি চিহ্ন রয়েছে। এ ব্যাপারে মামলা হয়েছে। কুষ্টিয়া । গ্রেপ্তার ১ কক্সবাজারের মহেশখালী উপজেলার হোয়ানক ইউনিয়নের টাইমবাজার এলাকা থেকে আবদুর রশিদ নামের এক ব্যক্তিকে গতকাল শুক্রবার দুপুরে গ্রেপ্তার করেছে পুলিশ। তাঁর বাড়ি হোয়ানক ইউনিয়নের পুঁইছড়া এলাকায়। গ্রেপ্তারের বিষয়টি নিশ্চিত করে মহেশখালী থানার ওসি (তদন্ত) তৌহিদ কবির জানান, এলাকার চিহ্নিত সন্ত্রাসী আবদুর রশিদের বিরুদ্ধে হত্যাসহ ছয়টি মামলা রয়েছে। এত দিন তিনি পলাতক ছিলেন। মহেশখালী (কক্সবাজার) প্রতিনিধি। ডাকাত গ্রেপ্তার ডাকাতির অভিযোগে ব্রাহ্মণবাড়িয়া সরাইল উপজেলায় মিলন মিয়া নামের এক ব্যক্তিকে আটক করা হয়েছে। উপজেলার চুন্টা ইউনিয়নের রসুলপুর গ্রামে গত বৃহস্পতিবার রাতে স্থানীয় জনতা মিলনকে আটক করে পুলিশে সোপর্দ করে। মিলনের বাড়ি উপজেলার পানিশ্বর ইউনিয়নের তারাখলা গ্রামে। গ্রেপ্তারের বিষয়টি নিশ্চিত করে সরাইল থানার ওসি মো. জহিরুল ইসলাম খান জানান, এ ব্যাপারে মামলা হয়েছে। পুলিশের কাছে ওই ডাকাতির কথা স্বীকার করেছে মিলন। সরাইল (ব্রাহ্মণবাড়িয়া) প্রতিনিধি। বজ্রপাতে মৃত্যু কিশোরগঞ্জের নিকলী উপজেলার রুদারপুরড্ডা হাওরে মাছ ধরার সময় বজ্রপাতে আবদুল করিম (৩৫) নামের এক ব্যক্তির মৃত্যু হয়েছে। গতকাল শুক্রবার দুপুরে ওই বজ্রপাতে আরও দুজন আহত হয়েছে। আহত সাইদু মিয়াকে বাজিতপুর জহুরুল ইসলাম মেডিকেল কলেজ হাসপাতালে এবং ছন্দু মিয়াকে নিকলী উপজেলা স্বাস্থ্য কমপ্লেক্সে ভর্তি করা হয়েছে। ঘটনার সত্যতা নিশ্চিত করেছেন নিকলী থানার ওসি মাহবুব আলম। নিকলী (কিশোরগঞ্জ) প্রতিনিধি।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-08-27/news/181448~~
~~বজ্রপাত বজ্র মারা মৃত্যু হত ~~
~~একনজরে~~
~~| তারিখ: ২৭-০৮-২০১১~~
~~বজ্রপাতে মৃত্যু ব্রাহ্মণবাড়িয়ার কসবা উপজেলায় বজ্রপাতে হারুন মিয়া (৪২) নামের এক কৃষকের মৃত্যু হয়েছে। উপজেলার বাদৈর ইউনিয়নের মান্দারপুর গ্রামে গত বৃহস্পতিবার সন্ধ্যায় এ ঘটনা ঘটে। প্রত্যক্ষদর্শীরা জানান, মাঠ থেকে গরু নিয়ে ফেরার পথে বজ্রপাতের কবলে পড়েন হারুন মিয়া। ঘটনার সত্যতা নিশ্চিত করেছেন কসবা থানার ভারপ্রাপ্ত কর্মকর্তা (ওসি) গাজী মো. শাখাওয়াত হোসেন।  কসবা (ব্রাহ্মণবাড়িয়া) প্রতিনিধি উদ্ধার ব্রাহ্মণবাড়িয়ার নবীনগর উপজেলা থেকে এক মাস আগে অপহূত এক স্কুলছাত্রীকে গত বুধবার রাতে পার্শ্ববর্তী আখাউড়া উপজেলার মোগড়াবাজার থেকে উদ্ধার করা হয়েছে। আর্তচিৎকার শুনে মোগড়াবাজারের নৈশপ্রহরীরা মেয়েটিকে উদ্ধার করে থানায় নিয়ে যান। এ সময় অপহরণকারীরা পালিয়ে যায়। পরে জেলা জ্যেষ্ঠ বিচারিক হাকিম আদালতের নির্দেশে গত বৃহস্পতিবার মেয়েটিকে তার মায়ের কাছে ফিরিয়ে দেওয়া হয়। বিষয়টি নিশ্চিত করেছেন নবীনগর থানার ভারপ্রাপ্ত কর্মকর্তা (ওসি) মো. মিজানুর রহমান। গত ২১ জুলাই বিদ্যালয় থেকে বাড়ি ফেরার পথে ওই ছাত্রীকে অপহরণ করা হয়েছিল।  নবীনগর (ব্রাহ্মণবাড়িয়া) প্রতিনিধি গ্রেপ্তার ১ নেত্রকোনার কেন্দুয়া উপজেলায় ত্রাণ হিসেবে সরকারের বরাদ্দ দেওয়া ঢেউটিন আত্মসাতের অভিযোগে আবু মিয়া নামের এক ব্যক্তিকে গ্রেপ্তার করা হয়েছে। উপজেলার সান্দিকোনা ইউনিয়নের খিদিরপুর গ্রামে গত বুধবার গভীর রাতে অভিযান চালিয়ে আবু মিয়াকে তাঁর বাড়ি থেকে ৩৮টি ঢেউটিনসহ গ্রেপ্তার করে পুলিশ। এ ছাড়া মতি মিয়ার বাড়ি থেকে ১২টি ঢেউটিন উদ্ধার করা হয়। তবে মতি মিয়া পালিয়ে যান। গ্রেপ্তারের বিষয়টি নিশ্চিত করে কেন্দুয়া থানার সহকারী উপপরিদর্শক (এএসআই) নূরুল আমিন জানান, এ ব্যাপারে মামলা হয়েছে।  কেন্দুয়া (নেত্রকোনা) প্রতিনিধি বিতরণ চাঁদপুরের ফরিদগঞ্জ উপজেলায় একটি বাড়ি একটি খামার প্রকল্পের অধীনে অসহায় ব্যক্তিদের মধ্যে দ্বিতীয় পর্যায়ে সবজির বীজ, গাভি, মুরগির বাচ্চা, গাছের চারা ও ঢেউটিন বিতরণ করা হয়েছে। এ উপলক্ষে গতকাল শুক্রবার বাংলাদেশ পল্লী উন্নয়ন বোর্ড উপজেলা কার্যালয় ও উপজেলা প্রশাসনের যৌথ উদ্যোগে আয়োজিত এক অনুষ্ঠানে প্রধান অতিথি ছিলেন উপজেলা নির্বাহী কর্মকর্তা এনামুল হক। বিশেষ অতিথি ছিলেন উপজেলা কেন্দ্রীয় সমবায় সমিতির চেয়ারম্যান আবুল খায়ের পাটোয়ারী।  ফরিদগঞ্জ (চাঁদপুর) প্রতিনিধি ন্যায্যমূল্য দাবি নীলফামারী-ডোমার ২৩ কিলোমিটার সড়কের উন্নয়নকাজের জন্য অধিগ্রহণ করা জমির ন্যায্যমূল্যের দাবিতে গত বুধবার বিকেলে ডোমারের চিলাই, চিকনমাটি ও বড়রাউতা গ্রামের শতাধিক ভূমিমালিক বিক্ষোভ করে ডোমারের ইউএনওকে স্মারকলিপি দেন। আন্দোলনকারীদের অভিযোগ, তাঁদের জমির মূল্য বর্তমান বাজার দরে প্রতি শতাংশ ৫০ থেকে ৭৫ হাজার টাকা। কিন্তু তাঁদের জমি অধিগ্রহণ করার পর সরকারিভাবে মূল্য নির্ধারণ করা হয়েছে প্রতি শতাংশ মাত্র এক হাজার ৭৭৫ টাকা। প্রসঙ্গত, ২৩ কিলোমিটার সড়ক সম্পসারণে আরএনআইএমপি-২ প্রকল্পের আওতায় ১৩৫ দশমিক ১৭ একর জমি অধিগ্রহণের কাজ চলছে।  নীলফামারী প্রতিনিধি কাউন্সিলর গ্রেপ্তার বগুড়ার শিবগঞ্জ পৌরসভার কাউন্সিলর হারেজ আলীকে গত বৃহস্পতিবার উপজেলার মহাস্থানগড় এলাকা থেকে গ্রেপ্তার করেছে পুলিশ। তাঁর বিরুদ্ধে সালিসের নামে মারধর এবং আত্মহত্যায় প্ররোচনা দেওয়ার মামলা রয়েছে। পুলিশ জানায়, ১৭ আগস্ট পৌর এলাকার চকভোলা খাঁ মহল্লার আলাল উদ্দিন (৪৮) তাঁর স্ত্রী গোলাপী বিবিকে মারপিট করেন বলে গোলাপি বিবি হারেজ আলীর কাছে নালিশ করেন। এ কথা শুনে আলাল উদ্দিনের বাড়িতে এসে তাঁকে সালিসের নামে মারপিট করেন কাউন্সিলর। স্ত্রীর কারণে মানুষের সামনে মার খাওয়ায় অপমানবোধ করেন আলাল এবং ওই দিন রাতেই আত্মহত্যার চেষ্টা করেন। পরের দিন বগুড়ার শহীদ জিয়াউর রহমান মেডিকেল কলেজ হাসপাতালে মারা যান তিনি।  শিবগঞ্জ (বগুড়া) প্রতিনিধি বাড়িতে ডাকাতি সাতক্ষীরা শহরে এক ব্যবসায়ীর বাড়িতে ডাকাতি হয়েছে। ডাকাতেরা অস্ত্রের মুখে বাড়ির সদস্যদের জিম্মি করে এক লাখ টাকা, ২৫ ভরি সোনার গয়না ও চারটি মোবাইল ফোনসেটসহ অন্যান্য মালামাল নিয়ে গেছে। বুধবার দিবাগত রাত দুইটার দিকে সাতক্ষীরা শহরের কাটিয়া পুলিশ ফাঁড়ি থেকে মাত্র ১৫০ গজ দূরে কর্মকারপাড়ায় এ ডাকাতির ঘটনা ঘটে। ব্যবসায়ী দীনবন্ধু মিত্র জানান, রাত দুইটার দিকে ১৪-১৫ জনের একদল ডাকাত তাঁর দরজা ভেঙে ঘরে ঢুকে তাঁকে ও তাঁর মেয়েকে অস্ত্রের মুখে জিম্মি করে লক্ষাধিক টাকা, ২৫ ভরি সোনার গয়না, চারটি ফোনসেটসহ বিভিন্ন মালামাল নিয়ে যান। দীনবন্ধু মিত্রের শ্যালক শহরের সুলতানপুর গ্রামের গোপাল চন্দ্র দে একটি মামলা করেছেন। ঘটনার সঙ্গে জড়িতদের শনাক্ত ও মালামাল উদ্ধারের চেষ্টা চলছে।  নিজস্ব প্রতিবেদক, সাতক্ষীরা ই-সেবা এখন থেকে আর অকারণে ফাইল আটকে রাখা যাবে না। বন্ধ হবে ফাইল চালাচালি। ই-সেবার মাধ্যমে যেকোনো ব্যক্তি ই-সেবাকেন্দ্রে এসে তাঁর ফাইল সম্পর্কে প্রয়োজনীয় খোঁজখবর নিতে পারবেন। এমনকি টেলিফোন বা মুঠোফোনে খুদেবার্তার মাধ্যমে তিনি তাঁর ফাইলের অবস্থান সম্পর্কে জানতে পারবেন। গত বৃহস্পতিবার সকালে ফরিদপুরে জেলা প্রশাসকের সম্মেলনকক্ষে আয়োজিত জেলা ই-সেবাকেন্দ্র চালু বিষয়ে এক মতবিনিময় সভায় প্রধান অতিথির বক্তব্যে জেলা প্রশাসক হেলালুদ্দীন আহমদ এসব কথা বলেন। অনুষ্ঠানে সভাপতিত্বে করেন জেলা আইসিটি শাখার ভারপ্রাপ্ত কর্মকর্তা মো. আহ্সানউদ্দিন। এতে জেলার বিভিন্ন সরকারি কার্যালয়ের প্রধানেরা এবং সব উপজেলা নির্বাহী কর্মকর্তা উপস্থিত ছিলেন।  ফরিদপুর । আহ্বান সংবাদকর্মী, রাজনীতিবিদ, জনপ্রতিনিধি, স্থানীয় প্রশাসনের সমন্বিত প্রয়াসের মাধ্যমে নারী নির্যাতন কমিয়ে আনা সম্ভব। নারী নির্যাতন কমিয়ে আনার ক্ষেত্রে আইন প্রয়োগকারী সংস্থার পাশাপাশি গণমাধ্যমকর্মীরা গুরুত্বপূর্ণ ভূমিকা রাখতে পারেন। গত বৃহস্পতিবার ‘নারীর প্রতি সহিংসতা’ শীর্ষক এক কর্মশালায় বক্তারা এসব মতামত ব্যক্ত করেন। সাতক্ষীরা জেলা তথ্য কার্যালয়ের উদ্যোগে গণমাধ্যমকর্মীদের প্রশিক্ষণ কর্মশালায় প্রধান অতিথির বক্তব্য দেন জেলা প্রশাসক আবদুস সামাদ, বিশেষ অতিথি ছিলেন পুলিশ সুপার হাবিবুর রহমান খান প্রমুখ। পুলিশ সুপার হাবিবুর রহমান খান বলেন, নারী নির্যাতনের ঘটনা অনেক স্থানের চেয়ে সাতক্ষীরায় বেশি। ইভ টিজিংয়ের ঘটনা গণমাধ্যমের কারণে অনেক কমেছে।  নিজস্ব প্রতিবেদক, সাতক্ষীরা~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-08-21/news/179960~~
~~বজ্রপাত বজ্র নিহত বৃষ্টি মৃত্যু হত ~~
~~কালিয়াকৈরে বজ্রপাতে ২ যুবক নিহত~~
~~কালিয়াকৈর (গাজীপুর) প্রতিনিধি | তারিখ: ২১-০৮-২০১১~~
~~গাজীপুরের কালিয়াকৈর উপজেলার পূর্ব চানপুর এলাকায় গতকাল শনিবার বিকেলে মাছ ধরতে গিয়ে বজ্রপাতে দুই যুবক নিহত হয়েছেন। তাঁরা হলেন উপজেলার জালুয়াভিটি গ্রামের জালাল উদ্দিনের ছেলে খোরশেদ আলম (২৫) ও পূর্ব চানপুর গ্রামের সাহাজ উদ্দিনের ছেলে শাহজাহান (২৩)। প্রত্যক্ষদর্শী ও উপজেলার পূর্ব চানপুর এলাকার একটি বিলে দুই বন্ধু মিলে গতকাল বেলা তিনটার দিকে বড়শি দিয়ে মাছ ধরতে যান। এদিন দুপুর থেকেই বৃষ্টি হচ্ছিল। এর একপর্যায়ে হঠাৎ বজ্রসহ বৃষ্টি শুরু হয়। এ সময় খোরশেদ ও শাহজাহানের ওপর বজ্রপাত হলে তাঁদের দেহ ঝলসে যায়। পরে আশপাশের লোকজন তাঁদের দ্রুত উদ্ধার করে হাসপাতালে নেওয়ার চেষ্টা করলে পথিমধ্যে দুজনেরই মৃত্যু হয়। পরিবারের সদস্যরা খবর পেয়ে লাশ উদ্ধার করে বাড়িতে নিয়ে যায়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-08-17/news/178879~~
~~বজ্রপাত বজ্র আহত দুর্ঘটনা মারা মৃত্যু হত ~~
~~সংক্ষেপে সারা দেশ~~
~~| তারিখ: ১৭-০৮-২০১১~~
~~১৮ নাগরিক আটক অবৈধভাবে বাংলাদেশে অনুপ্রবেশের দায়ে কক্সবাজারের টেকনাফে বর্ডার গার্ড বাংলাদেশের (বিজিবি) জওয়ানেরা গতকাল মঙ্গলবার পৃথক অভিযানে মিয়ানমারের ১৮ নাগরিককে আটক করে। এর মধ্যে ১১ জন পুরুষ, দুজন নারী ও পাঁচজন শিশু। বিজিবির সূত্র জানায়, টেকনাফ পৌর এলাকার জালিয়া পাড়াসংলগ্ন নাফ নদী এলাকা থেকে ১১ জন এবং হ্নীলা ইউনিয়নের লেদা এলাকা থেকে সাতজনকে আটক করা হয়। ৪২ বিজিবির ব্যাটালিয়নের অধিনায়ক লে কর্নেল জাহিদ হাসান জানান, পরে তাঁদের মিয়ানমারে ফেরত পাঠানো হয়েছে। টেকনাফ (কক্সবাজার) প্রতিনিধি। মানববন্ধন সুনামগঞ্জে তেল-গ্যাস-খনিজ সম্পদ ও বিদ্যুৎ-বন্দর রক্ষা কমিটির সমাবেশে সরকারদলীয় ক্যাডারদের হামলার প্রতিবাদে গতকাল মঙ্গলবার মানববন্ধন কর্মসূচি পালিত হয়েছে। শহরের শহীদ মিনারের সামনে ওই মানববন্ধনে বিভিন্ন শ্রেণী-পেশার মানুষ অংশ নেন। এ সময় বক্তব্য দেন সুনামগঞ্জ জেলা কমিটির যুগ্ম আহ্বায়ক রহমান মিজান, সদস্য-সচিব এনাম আহমদ, জেলা উদীচীর সাধারণ সম্পাদক জাহাঙ্গীর আলম, জেলা ছাত্র ইউনিয়নের সভাপতি নরেন ভট্টাচার্য, সাধারণ সম্পাদক রুহুল হুদা কনক প্রমুখ। বক্তারা হামলার সঙ্গে জড়িদের গ্রেপ্তার ও দৃষ্টান্তমূলক শাস্তির দাবি জানান। সুনামগঞ্জ প্রতিনিধি। সড়ক দুর্ঘটনা কিশোরগঞ্জ-ঢাকা মহাসড়কের চরিয়াকোন এলাকায় গতকাল মঙ্গলবার একটি দ্রুতগামী গাড়ির ধাক্কায় সোহাগ (২৫) নামের এক সাইকেল আরোহী প্রথমে গুরুতর আহত হন। পরে ভাগলপুর হাসপাতালে নেওয়ার পথে তিনি মারা যান। তাঁর বাড়ি কটিয়াদী উপজেলার চান্দুপুর ইউনিয়নের ভাঙ্গাদি গ্রামে। কটিয়াদী হাইওয়ে পুলিশ ফাঁড়ির এসআই আবদুস সালাম বলেন, বিষয়টি আমার জানা নেই। কটিয়াদী (কিশোরগঞ্জ) প্রতিনিধি। লাশ উদ্ধার ময়মনসিংহের নান্দাইল উপজেলায় এক অজ্ঞাতনামা ব্যক্তির লাশ উদ্ধার করেছে পুলিশ। গতকাল মঙ্গলবার নান্দাইল-দেওয়ানগঞ্জ সড়কের আমোদাবাদ গ্রামের একটি ডোবায় লাশটি ভাসতে দেখে গ্রামের লোকজন পুলিশে খবর দেয়। নান্দাইল মডেল থানার ভারপ্রাপ্ত কর্মকর্তা (ওসি) খন্দকার জাহিদুল ইসলাম জানান, লাশের শরীরে কোনো আঘাতের চিহ্ন নেই। লোকটির পরনে লুঙ্গি ও কমলা রঙের ফুলহাতা জামা রয়েছে। পুলিশ এ ঘটনায় আইনগত প্রক্রিয়া নেওয়ার প্রস্তুতি নিচ্ছে। নান্দাইল (ময়মনসিংহ) প্রতিনিধি। বজ্রপাতে শিশুর মৃত্যু ফেনীর সোনাগাজী উপজেলায় গতকাল মঙ্গলবার বজ্রপাতে আবদুর রহিম (১১) নামের এক শিশু মারা গেছে। সে উপজেলার চর দরবেশ ইউনিয়নের আদর্শ গ্রামের গোলাম মাওলার ছেলে। এলাকাবাসী জানান, আবদুর রহিম ও তার ভাই লোকমান (১৩) গতকাল দুপুরে বাড়ির উঠানে কাজ করার সময় বজ্রপাতে আহত হয়। তাদের সোনাগাজী উপজেলা স্বাস্থ্য কমপ্লেক্সে নিয়ে যাওয়া হলে কর্তব্যরত চিকিৎসক আবদুর রহিমকে মৃত ঘোষণা করেন। তবে আহত লোকমানের অবস্থা গুরুতর নয় বলে জানান উপজেলা স্বাস্থ্য কর্মকর্তা সারওয়ার জাহান। নিজস্ব প্রতিবেদক, ফেনী।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-08-08/news/176501~~
~~বজ্রপাত বজ্র আহত দুর্ঘটনা নিহত বৃষ্টি মৃত্যু হত ~~
~~একনজরে~~
~~| তারিখ: ০৮-০৮-২০১১~~
~~তিনজন গ্রেপ্তার মৌলভীবাজারের রাজনগর উপজেলার পাঁচগাঁও ইউনিয়নের মধুরবাজারে বর্তমান ও সাবেক চেয়ারম্যানের সমর্থকদের মধ্যে সংঘর্ষের ঘটনায় পুলিশ গত শনিবার রাতে তিনজনকে গ্রেপ্তার করেছে। গ্রেপ্তার হওয়া ব্যক্তিরা হচ্ছেন আবুল হাসান মৌলা, রোকন মিয়া ও আবিদ মিয়া। শুক্রবার রাতে ওই ইউনিয়ন পরিষদের বর্তমান চেয়ারম্যান মিহির কান্তি দাশ ও সাবেক চেয়ারম্যান শামসুর নূর আহমদের সমর্থকদের মধ্যে সংঘর্ষ হয়। মৌলভীবাজার প্রতিনিধি কবজি কর্তন সিলেটের গোয়াইনঘাটে এক যুবকের কবজি কেটে নিয়েছে সন্ত্রাসীরা। গুরুতর আহত ওই যুবককে সিলেট ওসমানী মেডিকেল কলেজ হাসপাতালে ভর্তি করা হয়েছে। গত শনিবার উপজেলার শনির গ্রামে ঘটনাটি ঘটে। আহত রুবেল ও তাঁর পরিবারের লোকজন জানান, পার্শ্ববর্তী কুরিখলা গ্রামের ফরিদ উদ্দিনের নেতৃত্বে এ সন্ত্রাসী হামলা হয়েছে। রুবেলের পরিবার এ ঘটনায় গোয়াইনঘাট থানায় প্রাথমিক অভিযোগ করেছে। গোয়াইনঘাট (সিলেট) প্রতিনিধি ট্যাংকে পড়ে রাজশাহী নগরের ছোট বনগ্রাম উত্তরপাড়া মহল্লায় গতকাল রোববার দুপুরে বাড়ির রিজার্ভ ট্যাংকে পড়ে এক শিশুর মৃত্যু হয়েছে। শিশুর নাম স্বাধীন (৪)। তার বাবার নাম জাহাঙ্গীর হোসেন। জানা গেছে, বাড়ির বারান্দায় রিজার্ভ ট্যাংক রাখা ছিল। সবার চোখ এড়িয়ে স্বাধীন ট্যাংকের ভেতরে পড়ে পানিতে ডুবে যায়। কিছুক্ষণ পর বাড়ির লোকজন স্বাধীনকে দেখতে না পেয়ে খোঁজাখুঁজি শুরু করে। একপর্যায়ে সন্দেহ হলে তাঁরা পানির ট্যাংকে গিয়ে উঁকি দেন এবং সেখানেই শিশুটির মরদেহ পাওয়া যায়। নগরের বোয়ালিয়া থানার ভারপ্রাপ্ত কর্মকর্তা শাহাদত হোসেন বলেন, গতকাল বিকেল পর্যন্ত এ ব্যাপারে কোনো সাধারণ ডায়েরি হয়নি। নিজস্ব প্রতিবেদক, রাজশাহী বজ্রপাতে মৃত্যু পাবনার চাটমোহরে গত শুক্রবার সকালে বজ্রপাতে সাহেব আলী (৫৮) ও রওশন আলী (৭২) নামের দুজনের মত্যু হয়েছে। তাঁরা উপজেলার ডিবিগ্রাম ইউনিয়নের বাঙ্গাল দক্ষিণপাড়া গ্রামের বাসিন্দা। এলাকাবাসী সূত্রে জানা গেছে, এ দিন সকালে তাঁরা বাড়ির বারান্দায় বসে ছিলেন। এ সময় ভারী বৃষ্টিপাতের সঙ্গে বজ্রপাত হলে ঘটনাস্থলেই তাঁরা নিহত হন। স্থানীয় ইউনিয়ন পরিষদের চেয়ারম্যান আনিছুর রহমান ঘটনার সত্যতা নিশ্চিত করেছেন। চাটমোহর (পাবনা) প্রতিনিধি বৃদ্ধ নিহত গোপালগঞ্জ সদর উপজেলায় নছিমনের চাপায় এক বৃদ্ধ নিহত হয়েছেন। গত শনিবার রাতে উপজেলার উলপুর বাসস্ট্যান্ড এলাকায় এ দুর্ঘটনা ঘটে। নিহত বৃদ্ধের নাম আবদুর রশিদ শেখ (১০২)। তাঁর বাড়ি সদর উপজেলার উলপুর আদর্শ গ্রামে। নিহত রশিদের ছেলে রিন্টু শেখ জানান, গোপালগঞ্জ-টেকেরহাট সড়কের গোপালগঞ্জ সদর উপজেলার উলপুর বাসস্ট্যান্ড মসজিদ থেকে নামাজ পড়ে বাড়ি ফেরার পথে শনিবার রাতে শ্যালো ইঞ্জিনচালিত অবৈধ যান নছিমন তাঁর বাবাকে চাপা দেয়। এতে তিনি গুরুতর আহত হন। গোপালগঞ্জ ২৫০ শয্যা হাসপাতালে নেওয়া হলে চিকিৎসক তাঁর বাবাকে মৃত ঘোষণা করেন। গোপালগঞ্জ প্রতিনিধি অবস্থান ধর্মঘট বিদ্যুতের ঘাটতি ও মূল্য কমানো এবং রোজায় সেহির, ইফতার ও তারাবির সময় লোডশেডিং বন্ধের দাবিতে গত শনিবার সকাল ১০টায় নগরের পিকচার প্যালেস মোড়ে খুলনা নাগরিক সমাজের উদ্যোগে এক অবস্থান ধর্মঘট পালন করা হয়েছে। কর্মসূচির সঙ্গে সংহতি জানিয়ে অংশ নেন ভাষাসৈনিক সমির আহেমদ, অধ্যাপক জাফর ইমাম, সাবেক সাংসদ স ম বাবর আলী, আইনজীবী আবদুল্লাহ হোসেন, সৈয়দা রেহেনা ইসা, শেখ আশরাফুজ্জামান, রোজী রহমান, ফজলুর রহমান প্রমুখ। খুলনা ।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-08-05/news/175788~~
~~বজ্রপাত বজ্র আহত মৃত্যু হত ~~
~~ক্ষেতলালে বজ্রপাতে দুজন নিহত~~
~~ক্ষেতলাল (জয়পুরহাট) প্রতিনিধি | তারিখ: ০৫-০৮-২০১১~~
~~জয়পুরহাটের ক্ষেতলাল উপজেলায় বজ্রপাতের দুটি ঘটনায় আজ শুক্রবার দুজনের মৃত্যু হয়েছে। উপজেলার মিনিগাড়ি ও তেলাল কুশুম গ্রামে এ ঘটনা ঘটে। ক্ষেতলাল উপজেলা স্বাস্থ্য কমপ্লেক্স ও পারিবারিক সূত্রে জানা গেছে, উপজেলার তেলাল কুশুম গ্রামের আবদুল মান্নানের ছেলে আবু তালেব (৩০) সকাল ১০টার দিকে সবজি খেতে কাজ করতে গেলে বজ্রপাতে আহত হন। প্রায় কাছাকাছি সময়ে মিনিগাড়ি গ্রামের আমজাদ হোসেনের ছেলে ফরিদ উদ্দিন (২৮) মাঠে আমন ফসল দেখতে গেলে বজ্রপাতে আহত হন। দুজনকে ক্ষেতলাল উপজেলা স্বাস্থ্য কমপ্লেক্সে নিয়ে যাওয়া হলে কর্তব্যরত চিকিত্সক নজরুল ইসলাম তাঁদের দুজনকেই মৃত ঘোষণা করেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-08-03/news/175168~~
~~বজ্রপাত বজ্র আহত নিহত মারা হত ~~
~~সংক্ষেপে সারা দেশ~~
~~| তারিখ: ০৩-০৮-২০১১~~
~~ফেনসিডিলসহ আটক বরগুনার আমতলী উপজেলায় গত মে, জুন, জুলাই—এই তিন মাসে আইনশৃঙ্খলা রক্ষাকারী বাহিনীর হাতে কমপক্ষে ২০ মাদক ব্যবসায়ী আটক হয়েছে। উপজেলার মানিকঝুড়ি এলাকা থেকে গতকালও আলতাফ গাজী নামের এক মাদক ব্যবসায়ীকে র‌্যাব-৮ পটুয়াখালী ক্যাম্পের সদস্যরা আট বোতল ফেনসিডিলসহ আটক করেন। থানার এএসআই নূর আলম বলেন, আলতাফকে থানায় হস্তান্তর করা হয়েছে। আমতলী (বরগুনা) প্রতিনিধি। নিহত ১ কিশোরগঞ্জের কটিয়াদী উপজেলায় বজ্রপাতে গতকাল একজন কৃষক নিহত ও দুজন আহত হয়েছেন। এ ছাড়া একটি গরুও মারা গেছে। উপজেলার পৌর এলাকার তেলিচারা মহল্লার শান্তু মিয়া জমি থেকে গরু আনতে গেলে বজ্রপাতে গরুটি ঘটনাস্থলে মারা যায় এবং হাসপাতালে নেওয়ার পথে তিনিমারা যান। এদিকে বজ্রপাতে গৃহবধূ আনোয়ারা ও বাদল আহত হয়েছেন। কটিয়াদী (কিশোরগঞ্জ) প্রতিনিধি। নকল সার উদ্ধার যশোরের অভয়নগর উপজেলার নওয়াপাড়ায় গতকাল মঙ্গলবার দুই শ কার্টন ভেজাল ও নকল দস্তা সার উদ্ধার করা হয়েছে। জানা গেছে, যশোরের এম এইচ কেমিক্যালের মালিক হজরত আলী দীর্ঘদিন ধরে নাটোরের ক্রাউন কেমিক্যাল কোম্পানির সারের প্যাকেট নকল করে দস্তা সার রবি এন্টারপ্রাইজের কাছে বিক্রয় করছিল। ক্রাউন কোম্পানির মালিক আবদার রহমান বিষয়টি উপজেলা প্রশাসনকে অবহিত করেন। পরে সহকারী কমিশনার (ভূমি) মাকসুদা ইয়াসমিন ও কৃষি কর্মকর্তা সোহরাব হোসেন অভিযান চালিয়ে এসব সার উদ্ধার করেন। অভয়নগর (যশোর) প্রতিনিধি। গ্রেপ্তার ৩ নেত্রকোনার মদন উপজেলায় অবৈধভাবে পাচারের অভিযোগে ৪০ বস্তা সার জব্দ করা হয়েছে। উপজেলা কৃষি বিভাগ ও থানা পুলিশ গত সোমবার এসব সার জব্দ করে। এ ঘটনায় থানায় মামলা হয়েছে। পুলিশ এক সার বিক্রেতাসহ তিনজনকে গ্রেপ্তার করেছে। তাঁরা হলেন বিজয় দে, সুজন পণ্ডিত ও জসিম উদ্দিন। থানার ওসি কামরুল হোসেন বলেন, তাঁদেরকে কারাগারে পাঠানো হয়েছে। কেন্দুয়া (নেত্রকোনা) প্রতিনিধি। ক্ষমতায় না থাকলে জাতীয় সংসদের হুইপ মুজিবল হক গত সোমবার কুমিল্লার চৌদ্দগ্রাম উপজেলা পরিষদ মিলনায়তনে দুস্থদের মধ্যে তাঁর স্বেচ্ছাধীন তহবিল থেকে তিন লাখ, ধর্মবিষয়ক মন্ত্রণালয় থেকে এক লাখ পাঁচ হাজার, শিক্ষা মন্ত্রণালয় থেকে দুই লাখ, জেলা পরিষদ বৃত্তির ৫২ হাজার ও সমাজকল্যাণ মন্ত্রণালয়ের দেড় লাখসহ মোট আট লাখ টাকা নগদ ও চেকের মাধ্যমে বিতরণ করেন। এতে ইউএনও মোতাহার হোসেন সভাপতিত্ব করেন। চৌদ্দগ্রাম (কুমিল্লা) প্রতিনিধি। পচা মাংস জব্দ ময়মনসিংহের নান্দাইল পৌরবাজারের কসাই তারা মিয়ার দোকান থেকে গতকাল বিপুল পরিমাণ পচা মাংস জব্দ করা হয়েছে। পৌরসভার স্বাস্থ্য পরিদর্শক শাহজাহান মিয়া ওই দোকান থেকে এসব পচা মাংস জব্দ করেন। পরে পৌর মেয়র আজিজুল ইসলাম লিখিতভাবে আট পচা মাংস বিক্রেতার বিরুদ্ধে আইনগত ব্যবস্থা নিতে থানায় অভিযোগ করেছেন। নান্দাইল (ময়মনসিংহ) প্রতিনিধি।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-08-01/news/174587~~
~~বজ্রপাত বজ্র আহত মারা মৃত্যু হত ~~
~~সংক্ষেপে সারা দেশ~~
~~| তারিখ: ০১-০৮-২০১১~~
~~২ জনের মৃত্যু গাইবান্ধা সদর উপজেলায় বজ্রপাতে দুজনের মৃত্যু হয়েছে। উপজেলার বাদিয়াখালী ইউনিয়নের রামনাথের ভিটা গ্রামে গতকাল রোববার বাবু মিয়া (২৫) নামের এক যুবক বজ্রপাতে মারা যান। একই দিন উপজেলার বল্লমঝাড় ইউনিয়নের বল্লমঝাড় গ্রামে বজ্রপাতে শরিফা আক্তারের (৩৫) মৃত্যু এবং আহত হন সাদা রানী, জাহানারা বেগম ও খামার বল্লমঝাড় গ্রামের রুলি খাতুন। আহতদের সদর হাসপাতালে ভর্তি করা হয়েছে। বজ্রপাতে ওই দুজনের মৃত্যুর খবর নিশ্চিত করেছেন বাদিয়াখালী ইউনিয়ন পরিষদের (ইউপি) চেয়ারম্যান রফিকুল ইসলাম ও বল্লমঝাড় ইউপির চেয়ারম্যান এমারুল ইসলাম। গাইবান্ধা প্রতিনিধি। পরিবহন ধর্মঘট কুড়িগ্রামের রৌমারী উপজেলায় বাস টার্মিনাল দখলমুক্ত করার দাবিতে গতকাল রোববার সকাল থেকে অনির্দিষ্টকালের পরিবহন ধর্মঘট শুরু করেছে স্থানীয় মোটরশ্রমিক ও বাসমালিক সংগঠন। স্থানীয় আওয়ামী লীগের নেতা-কর্মীরা গত ২২ জুন বাস টার্মিনাল অবৈধভাবে দখল করে নেন। রৌমারী মোটরশ্রমিক সংগঠনের সাধারণ সম্পাদক আনিছুর রহমান বলেন, টার্মিনাল দখলমুক্ত না হওয়া পর্যন্ত এ ধর্মঘট চলবে। উপজেলা নির্বাহী কর্মকর্তা (ইউএনও) এ কে এম শওকত আলম মজুমদার মুঠোফোনে বলেন, ‘আমি ছুটিতে আছি। তাই এ ব্যাপারে এখন কিছু বলতে পারছি না।’ নিজস্ব প্রতিবেদক, কুড়িগ্রাম। মানববন্ধন ভোলায় আঞ্চলিক মহাসড়কে অবৈধ যানবাহন চলাচল বন্ধ করা ও নিরাপদ সড়কের দাবিতে বিক্ষোভ এবং মানববন্ধন শেষে জেলা প্রশাসক, পুলিশ সুপার ও পৌর মেয়র বরাবর স্মারকলিপি দিয়েছে জেলা বাসমালিক সমিতি। শহরের বাংলা স্কুল মোড়ে গতকাল রোববার সকালে আধা ঘণ্টা ধরে ওই মানববন্ধন করেন বাসমালিক ও শ্রমিকেরা। স্মারকলিপি পাওয়ার সত্যতা নিশ্চিত করেছেন জেলা প্রশাসক মো. মেসবাহুল ইসলাম ও পুলিশ সুপার বসির আহাম্মেদ। ভোলা প্রতিনিধি।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-07-14/news/170225~~
~~বজ্রপাত বজ্র আহত দুর্ঘটনা মারা মৃত্যু হত অসুস্থ ~~
~~একনজরে~~
~~| তারিখ: ১৪-০৭-২০১১~~
~~গ্রেপ্তার টাঙ্গাইলে ট্রাকবোঝাই তিন টন চোরাই রাবার উদ্ধার ও পাচারকাজে জড়িত অভিযোগে আবদুল হাই নামের এক ব্যক্তিকে গ্রেপ্তার করেছে র‌্যাপিড অ্যাকশন ব্যাটালিয়ন (র‌্যাব)। গতকাল বুধবার সকালে শহর বাইপাসের রাবনা মোড়ে র‌্যাবের সদস্যরা তল্লাশি চালিয়ে ওই চোরাই রাবার উদ্ধার করেন। বিষয়টির সত্যতা নিশ্চিত করে র‌্যাব-১২ কোম্পানি অধিনায়ক মেজর মাহফুজুল হক বলেন, উদ্ধার করা চোরাই রাবারের আনুমানিক মূল্য প্রায় তিন লাখ ২০ হাজার টাকা। এ ব্যাপারে মামলা হয়েছে। টাঙ্গাইল । লাশ উদ্ধার ব্রাহ্মণবাড়িয়ার নাসিরনগরে রাজিয়া বেগম (১২) নামের এক কিশোরীর লাশ উদ্ধার করা হয়েছে। গতকাল বুধবার দুপুরে উপজেলার ধরমণ্ডল ইউনিয়নের ধরমণ্ডল গ্রামের ধানি জমি থেকে লাশটি উদ্ধার করে পুলিশ। গ্রামের কৃষিশ্রমিক মো. তাহের মিয়ার মেয়ে রাজিয়া গত মঙ্গলবার রাতে নিখোঁজ হয়। লাশ উদ্ধারের সত্যতা নিশ্চিত করেছেন নাসিরনগর থানার ওসি মো. গোলাম ফারুক। সরাইল (ব্রাহ্মণবাড়িয়া) প্রতিনিধি মজুদের দায়ে বগুড়ার শেরপুরে অবৈধভাবে পটাশ সার মজুদের দায়ে দুজনের আর্থিক জরিমানা এবং উদ্ধার হওয়া সার বাজেয়াপ্ত করা হয়েছে। ভ্রাম্যমাণ আদালতের ম্যাজিস্ট্রেট ও উপজেলা সহকারী কমিশনার (ভূমি) দেওয়ান মাহবুবুর রহমান এ দণ্ড দেন। মঙ্গলবার সন্ধ্যায় উপজেলার সীমাবাড়ী ইউনিয়নের নিশিন্ধারা গ্রামে অভিযান চালিয়ে ওই সার জব্দ করে পুলিশ। পরে ভ্রাম্যমাণ আদালত সারগুলো বাজেয়াপ্ত এবং অবৈধভাবে মজুদের দায়ে শফিকুল ইসলামকে আট হাজার ও রহমত আলী আকন্দকে পাঁচ হাজার টাকা জরিমানা করেন। বাজেয়াপ্ত সারগুলো পরে থানা পুলিশের হেফাজতে রাখা হয়। শেরপুর (বগুড়া) প্রতিনিধি বজ্রপাতে মৃত্যু লালমনিরহাটের পাটগ্রাম উপজেলার বুড়িমারীর উফারমারা গ্রামের নাসির উদ্দিন মহাবিদ্যালয়ের পাশে জমিতে রোপা আমনের খেতে কাজ করার সময় বজ্রপাতে দিনমজুর আলী হোসেন ঘটনাস্থলে মারা যান। এ সময় দুজন শ্রমিক আহত হন। মঙ্গলবার আদিতমারী উপজেলার নামুরী গ্রামের বক্তার আলী, সহির উদ্দিন ও আলী হোসেন পাটগ্রাম উপজেলার উফারমারা গ্রামের আহিরুল ইসলামের জমিতে চারা রোপণ করছিলেন। হঠাৎ আলী হোসেনের মাথায় বজ্রপাত পড়লে তিনি ঘটনাস্থলে মারা যান। পাটগ্রামের ইউএনও হারুন-অর-রশীদ জানান, আলী হোসেনের লাশ তাঁর বাড়িতে পৌঁছানোর উদ্যোগ নেওয়া হয়েছে। পাটগ্রাম (লালমনিরহাট) প্রতিনিধি কর্মশালা গোপালগঞ্জ পৌর এলাকায় প্রাথমিক স্বাস্থ্যসেবা সহজলভ্য, দরিদ্র মানুষের স্বাস্থ্যের উন্নয়ন ও বিনা মূল্যে গুণগত স্বাস্থ্যসেবা প্রদানের কার্যক্রম হাতে নেওয়া হয়েছে। এ উপলক্ষে গতকাল বুধবার পৌরসভা মিলনায়তনে দ্বিতীয় আরবান প্রাইমারি হেলথ কেয়ার প্রকল্প কার্যক্রমের অবহিতকরণ সভা অনুষ্ঠিত হয়েছে। এতে প্রধান অতিথি হিসেবে কর্মশালার উদ্বোধন করেন তত্ত্বাবধায়ক সরকারের সাবেক উপদেষ্টা ধীরাজ কুমার নাথ। গোপালগঞ্জ প্রতিনিধি বিষপানের পর! মাদারীপুর সদর উপজেলার রায়েরকান্দি শ্রীনদী গ্রামে বিষপানে অসুস্থ চম্পা আক্তার (২০) নামের এক গৃহবধূকে হাসপাতালে নেওয়ার পথে সড়ক দুর্ঘটনায় তাঁর মৃত্যু হয়েছে। চম্পাকে ইঞ্জিনচালিত একটি ভ্যানযোগে (টমটম) রাজৈর হাসপাতালে নেওয়া হচ্ছিল। পথে রাজৈর-শ্রীনদী সড়কের শাখারপাড় নামক স্থানে টমটমটি উল্টে গেলে ঘটনাস্থলেই তাঁর মৃত্যু হয়। এ সময় স্বামী জনী বেপারী (২৫) ও দেবর রুবেল (২০) গুরুতর আহত হন। মাদারীপুর প্রতিনিধি পুনরায় ভোট পটুয়াখালীর গলাচিপা পৌরসভার ৮ নম্বর ওয়ার্ডের কাউন্সিলর পদে আজ বৃহস্পতিবার পুনরায় নির্বাচন অনুষ্ঠিত হবে। ১২ জুন অনুষ্ঠিত নির্বাচনে ওয়ার্ডের দুজন কাউন্সিলর পদপ্রার্থী আশীষ কুমার সাহা ও মো. খলিলুর রহমান ২৭৬টি করে ভোট পান। নির্বাচনী বিধিমালা অনুসারে নির্বাচন কমিশনের নির্দেশে ওই ওয়ার্ডে কমিশনার পদে সমানসংখ্যক ভোট পাওয়া দুজন প্রার্থীর মধ্যে আজ আবার ভোট গ্রহণ করা হচ্ছে। গলাচিপা (পটুয়াখালী) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-06-30/news/166494~~
~~বজ্রপাত বজ্র নিহত বৃষ্টি মৃত্যু হত ~~
~~বজ্রপাতে মৃত্যু~~
~~নিজস্ব প্রতিবেদক, সাতক্ষীরা | তারিখ: ৩০-০৬-২০১১~~
~~সাতক্ষীরার শ্যামনগর উপজেলার আবাদচণ্ডীপুর গ্রামে গতকাল বুধবার বেলা দেড়টার দিকে বজ্রপাতে সন্ন্যাসী মণ্ডল (৩৮) নামের এক চিংড়িচাষির মৃত্যু হয়েছে। তিনি ওই গ্রামের জয়কৃষ্ণ মণ্ডলের ছেলে। নিহতের স্বজনেরা জানান, সন্ন্যাসী দুপুরে বাড়ির পাশে নিজের ঘেরে মাছ ধরতে যান। দুপুরে গুঁড়ি গুঁড়ি বৃষ্টির সঙ্গে হঠাৎ বজ্রপাতে তাঁর মৃত্যু হয়। শ্যামনগর থানার ভারপ্রাপ্ত কর্মকর্তা কাজী জামালউদ্দিন ঘটনা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-06-30/news/166615~~
~~বজ্রপাত বজ্র নিহত মারা মৃত্যু হত ~~
~~শ্যামনগরে বজ্রপাতে দুজনের মৃত্যু~~
~~নিজস্ব প্রতিবেদক, সাতক্ষীরা | তারিখ: ৩০-০৬-২০১১~~
~~সাতক্ষীরার শ্যামনগর উপজেলায় আজ বৃহস্পতিবার সকালে বজ্রপাতে দুজনের মৃত্যু হয়েছে। নিহতেরা হলেন—উপজেলার বন্যতলা গ্রামের ফজলুর রহমান (২০) ও ধুমঘাট গ্রামের ভক্তি রায় (২৫)। নিহতদের পরিবার জানায়, আজ সকাল আটটার দিকে ফজলুর রহমান বাড়ির সামনের রাস্তা দিয়ে হেঁটে বাড়িতে আসার সময় বজ্রপাতে ঘটনাস্থলেই মারা যান। একই সময়ে ধুমঘাট গ্রামের ভক্তি রায় মাঠে গরু চরাতে যান। এ সময় আকস্মিক বজ্রপাতে তাঁরও মৃত্যু হয়। এর আগে গতকাল বুধবার দুপুরে উপজেলার আবাদচণ্ডীপুর গ্রামে বজ্রপাতে একজনের মৃত্যু হয়। শ্যামনগর থানার ভারপ্রাপ্ত কর্মকর্তা (ওসি) কাজী জামালউদ্দিন ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-06-25/news/165089~~
~~বজ্রপাত বজ্র বৃষ্টি ~~
~~মেয়ের বায়না অতঃপর মৃত্যু~~
~~বদরগঞ্জ (রংপুর) প্রতিনিধি | তারিখ: ২৫-০৬-২০১১~~
~~বৃষ্টি পড়ছে, আকাশে বিজলি চমকাচ্ছে। বজ্রপাতের শব্দে কানে তালা লাগার দশা। মা নওরিজা বেগম (২৫) দুই মেয়ে কাশমিরা খাতুন (১৩) ও নুরবানুকে (১০) নিয়ে জড়সড় হয়ে বসে ছিলেন ঘরে। এমন সময় নুরবানু মায়ের কাছে বায়না ধরল চাল ও ভুট্টা ভাজা খাওয়ার। মা বৃষ্টির কারণে প্রথমে রাজি না হলেও পীড়াপীড়িতে একসময় রাজি হন। চাল ও ভুট্টা ভেজে দুই মেয়েকে নিয়ে ঘরের বারান্দায় খেতে বসেন তিনি। এ সময় বিকট শব্দে বাজ পড়ে। মা-মেয়ে তিনজনই ঢলে পড়েন। প্রতিবেশীরা তাদের উদ্ধার করে উপজেলা স্বাস্থ্য কমপ্লেক্সে নিয়ে যায়। চিকিৎসকেরা নুরবানুকে মৃত ঘোষণা করেন। মা ও অপর মেয়েকে আশঙ্কাজনক অবস্থায় রংপুর মেডিকেল কলেজ হাসপাতালে স্থানান্তর করা হয়। বৃহস্পতিবার বিকেলে রংপুরের বদরগঞ্জ উপজেলার নাটারাম পশ্চিম পাড়া গ্রামে ঘটনাটি ঘটে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-06-25/news/165090~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~একনজরে~~
~~| তারিখ: ২৫-০৬-২০১১~~
~~কাগুজে নোট রংপুরের বদরগঞ্জে ১০, ২০, ৫০ ও ১০০ টাকার কাগুজে নোটের সংকট দেখা দিয়েছে। আট দিন ধরে এ অবস্থা চলছে, এমনকি স্থানীয় সোনালী, অগ্রণী ও কৃষি ব্যাংকের শাখাগুলোতেও এসব নোট পাওয়া যাচ্ছে না। সোনালী ব্যাংকের বদরগঞ্জ শাখার ব্যবস্থাপক এ টি এম রেজাউল করিম বলেন, ইউপি নির্বাচন ঘিরে হঠাৎ ওই সব নোটের ব্যাপক চাহিদা বেড়েছে। কিন্তু রংপুর করপোরেট শাখা থেকে সেই হারে নোট সরবরাহ করা হচ্ছে না। বদরগঞ্জের ধান ও চালের ব্যবসায়ী ডিজেল সাহা বলেন, ‘মনে হচ্ছে, ১০ থেকে ১০০ টাকার নোট উধাও হয়েছে। খুচরা নোট স্থানীয় ব্যাংকগুলোও দিতে পারছে না। এ কারণে ব্যবসায় মারাত্মক সমস্যার সৃষ্টি হচ্ছে।’  বদরগঞ্জ (রংপুর) প্রতিনিধি গৃহবধূর মৃত্যু দিনাজপুরের বীরগঞ্জ উপজেলার সুজালপুর ইউনিয়নের জগদল গ্রামে বজ্রপাতে সুমিত্রা রায় (২৮) নামের এক গৃহবধূর মৃত্যু হয়েছে এবং অন্য দুই গৃহবধূ আহত হয়েছেন। স্থানীয় ইউপি চেয়ারম্যান আবদুস সাত্তার জানান, গ্রামের স্বরবানু রায়, অর্চনা রায় ও সুমিত্রা রায় একসঙ্গে মাঠে ঘাস কাটতে যান। ওই সময় মুষলধারে বৃষ্টি হচ্ছিল। এমন সময় বজ্রপাতে ঘটনাস্থলেই নিহত হন সুমিত্রা। অজ্ঞান হয়ে পড়েন স্বরবানু ও অর্চনা। তাঁদের উপজেলা স্বাস্থ্য কমপ্লেক্সে ভর্তি করা হয়েছে বলে থানার ভারপ্রাপ্ত কর্মকর্তা আনিছুর রহমান জানান।  দিনাজপুর । চিত্র প্রদর্শনী শেষ ‘মুক্তিযুদ্ধের চেতনা বাস্তবায়নই আমাদের অঙ্গীকার’ স্লোগান সামনে রেখে রাজশাহী বিশ্ববিদ্যালয়ে বঙ্গবন্ধু, ভাষা আন্দোলন ও মুক্তিযুদ্ধবিষয়ক চিত্র প্রদর্শনী বৃহস্পতিবার শেষ হয়েছে। আওয়ামী লীগের ৬২তম প্রতিষ্ঠাবার্ষিকী উপলক্ষে মুক্তিযোদ্ধা সন্তান কমান্ড বিশ্ববিদ্যালয় শাখার উপদেষ্টা মোকাররম হোসেন মণ্ডল গত বুধবার থেকে এ চিত্র প্রদর্শনীর আয়োজন করেন। প্রদর্শনীতে বঙ্গবন্ধু, ভাষা আন্দোলন ও মুক্তিযুদ্ধভিত্তিক সাড়ে সাত শ ছবি স্থান পায়। এ প্রদর্শনীর সার্বিক তত্ত্বাবধানে ছিল বিশ্ববিদ্যালয় শাখা মুক্তিযোদ্ধা সন্তান কমান্ড। প্রদর্শনীর সমাপনী দিনেও দর্শনার্থীদের ভিড় ছিল।  রাজশাহী বিশ্ববিদ্যালয় প্রতিনিধি অজ্ঞাত লাশ উদ্ধার কুষ্টিয়া সদর উপজেলায় গড়াই নদ থেকে অজ্ঞাতনামা এক যুবকের গলিত লাশ উদ্ধার করেছে পুলিশ। গতকাল শুক্রবার দুপুর ১২টার দিকে কুষ্টিয়া মডেল থানার পুলিশ শহরতলির বারখাদা এলাকার গড়াই নদের মুখ থেকে হাত বাঁধা অবস্থায় ওই লাশ উদ্ধার করে। কুষ্টিয়া মডেল থানার এসআই মঈনুদ্দিন বলেন, গতকাল সকাল ১০টার দিকে গড়াই নদের মুখে স্থানীয় ব্যক্তিরা এক যুবকের লাশ পড়ে থাকতে দেখে পুলিশকে খবর দেন। পরে পুলিশ লাশ উদ্ধার করে। ধারণা করা হচ্ছে, ১০ থেকে ১৫ দিন আগে তাঁকে অন্য কোনো এলাকা থেকে হত্যা করে লাশ নদে ভাসিয়ে দেওয়া হয়েছে।  কুষ্টিয়া । ১৩ জন হওয়ায় কুমিল্লার দাউদকান্দি উপজেলার ইউনিয়ন পরিষদ (ইউপি) নির্বাচনে ইলিয়টগঞ্জ দক্ষিণ ইউনিয়নে চেয়ারম্যান পদে দাঁড়িয়েছেন ১৩ জন প্রার্থী। এ কারণে ১৩ প্রতীকের ব্যালট পেপার ছাপাতে হয়েছে। এতে নির্বাচন কার্যালয়ের অতিরিক্ত অর্থ ব্যয় হয়েছে। দাউদকান্দি উপজেলা নির্বাচন কর্মকর্তা মো. নাছির উদ্দিন পাটোয়ারী জানান, সাধারণত চেয়ারম্যান পদপ্রার্থীদের জন্য ১২ প্রতীকের ব্যালট পেপার ছাপা হয়। তবে এ ইউনিয়নে প্রার্থী ১৩ জন হওয়ায় অতিরিক্ত ব্যালট পেপার ছাপাতে হয়েছে।  দাউদকান্দি (কুমিল্লা) প্রতিনিধি একমাত্র নারী নেত্রকোনার পূর্বধলা উপজেলার ১১টি ইউনিয়ন পরিষদ (ইউপি) নির্বাচনে চেয়ারম্যান পদপ্রার্থীদের মধ্যে একমাত্র নারী হিসেবে প্রতিদ্বন্দ্বিতা করছেন বিশকাকুনী ইউপির লাভলী আক্তার। লাভলী আক্তার বলেন, তিনি নারী সদস্য থাকাকালে এলাকার তেমন কোনো উন্নয়ন করতে পারেননি। তাই এবার চেয়ারম্যান পদপ্রার্থী হয়েছেন। তিনি নির্বাচিত হলে নারীর ক্ষমতায়নে ভূমিকা রাখবেন। উপজেলা নির্বাচন কর্মকর্তা (ইউএনও) মুহাম্মদ আনোয়ারুল হক বিষয়টির সত্যতা নিশ্চিত করেছেন। আজ শনিবার উপজেলার ১১টি ইউপির নির্বাচন অনুষ্ঠিত হবে।  পূর্বধলা (নেত্রকোনা) প্রতিনিধি পোস্টার বাঁচাতে বৃষ্টির মধ্যে পোস্টার বাঁচাতে কুমিল্লার দাউদকান্দি উপজেলার বিভিন্ন ইউনিয়ন পরিষদ (ইউপি) নির্বাচনের প্রার্থীরা নতুন একটি পদ্ধতি বের করেছেন। বৃষ্টিতে ভিজে যাতে নষ্ট হয়ে না হয়, সে জন্য তাঁরা পোস্টারের গায়ে স্বচ্ছ পলিথিন মুড়ে দিচ্ছেন। কেউ কেউ পোস্টার লেমিনেটিংও করছেন। স্থানীয় একটি কলেজের শিক্ষার্থীরা উদ্বেগ প্রকাশ করে বলেন, যেভাবে নিষিদ্ধ পলিথিনের বেচাকেনা বেড়েছে, তাতে পলিথিন মোড়ানো ও লেমিনেটিং করা পোস্টারগুলো পরিবেশদূষণ করতে পারে।  দাউদকান্দি (কুমিল্লা) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-06-25/news/165192~~
~~বজ্রপাত বজ্র নিহত মৃত্যু হত ~~
~~সাতক্ষীরায় বজ্রপাতে কিশোরী নিহত~~
~~নিজস্ব প্রতিবেদক, সাতক্ষীরা | তারিখ: ২৫-০৬-২০১১~~
~~সাতক্ষীরায় মাঠে গরু চরাতে গিয়ে বজ্রপাতে এক কিশোরী নিহত হয়েছে। আজ শনিবার সকাল সাতটার দিকে সদর উপজেলার সাতানি বিলে এ ঘটনা ঘটে। ওই কিশোরীর নাম ফাতেমা খাতুন। সে সাতক্ষীরা সদর উপজেলার সানাতি গ্রামের আবদুল হাকিমের মেয়ে। প্রত্যক্ষদর্শী ও স্বজনেরা জানায়, ফাতেমা সকালে গরু নিয়ে সাতানি বিলে যায়। হঠাত বজ্রপাতে তার মৃত্যু হয়। বাঁশদাহ ইউনিয়ন পরিষদের (ইউপি) চেয়ারম্যান খোকন হোসেন ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-06-23/news/164719~~
~~বজ্রপাত বজ্র আহত নিহত বৃষ্টি হত ~~
~~বজ্রপাতে গৃহবধূ নিহত, আহত ২~~
~~দিনাজপুর । | তারিখ: ২৩-০৬-২০১১~~
~~দিনাজপুর জেলার বীরগঞ্জ উপজেলার সুজালপুর ইউনিয়নের জগদল গ্রামে বজ্রপাতে একজন গৃহবধূ নিহত হয়েছেন। তাঁর নাম সুমিত্রা রায় (২৮)। বজ্রপাতে দুজন গৃহবধূ আহত হন বলে গ্রামবাসীরা জানান। আজ বৃহস্পতিবার এসব ঘটনা ঘটে। সুজালপুর ইউনিয়নের চেয়ারম্যান মো. আবদুস সাত্তার জানান, গ্রামের স্বরবাণী রায় (২০), অর্চনা রায় (৩২) ও সুমিত্রা রায় তিনজন একসঙ্গে গরুর জন্য মাঠে ঘাস কাটতে যান। ওই সময় মুষলধারায় বৃষ্টি হচ্ছিল। এমন সময় হঠাত্ বজ্রপাত হয়। এতে ঘটনাস্থলেই সুমিত্রা রায় নিহত হন। বজ্রপাতে স্বরবাণী ও অর্চনা অজ্ঞান হয়ে পড়েন। বীরগঞ্জ থানার ভারপ্রাপ্ত কর্মকর্তা (ওসি) আনিছুর রহমান জানান, আহত স্বরবাণী ও অর্চনাকে বীরগঞ্জ উপজেলা স্বাস্থ্য কমপ্লেক্সে ভর্তি করা হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-06-12/news/161818~~
~~বজ্রপাত বজ্র ঝড় বৃষ্টি মারা মৃত্যু ~~
~~চাঁপাইনবাবগঞ্জে বজ্রপাতে চারজনের মৃত্যু~~
~~নিজস্ব প্রতিবেদক, চাঁপাইনবাবগঞ্জ | তারিখ: ১২-০৬-২০১১~~
~~চাঁপাইনবাবগঞ্জের গোমস্তাপুর ও ভোলাহাট উপজেলায় গতকাল শনিবার বজ্রপাতে স্বামী-স্ত্রীসহ চারজনের মৃত্যু হয়েছে। পুলিশ ও এলাকাবাসী জানান, গতকাল বিকেল সাড়ে পাঁচটার দিকে ঝড়-বৃষ্টির সময় বজ্রপাতে গোমস্তাপুরের রাধানগর ইউনিয়নের আক্কেলপুর গ্রামের টুলু বিশ্বাসের ছেলে রুহুল আমীন (৩৫) ও তাঁর স্ত্রী শওকত আরা (২৫) মারা যান। এ সময় তাঁরা বাড়ির বারান্দায় ছিলেন। একই সময় বজ্রপাতে পাশের একটি বাগানে আম কুড়ানোর সময় কুদ্দুস মিয়ার ছেলে আবদুর রহিম (৩৫) মারা যান। এদিকে প্রায় একই সময় ঝড়-বৃষ্টির মধ্যে পুকুরে গোসল করার সময় ভোলাহাটের মহামারি গ্রামের আবদুুল মান্নানের স্ত্রী মানসুরা খাতুন (২৩) বজ্রপাতে মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-06-10/news/161344~~
~~বজ্রপাত বজ্র আহত নিহত মারা হত ~~
~~শিবচরে বজ্রপাতে একজন নিহত, আহত ২~~
~~শিবচর (মাদারীপুর) প্রতিনিধি | তারিখ: ১০-০৬-২০১১~~
~~মাদারীপুরের শিবচরের চরজানাজাতে বজ্রপাতে একজন নিহত ও দুজন আহত হয়েছে। আজ শুক্রবার বিকেলে এ ঘটনা ঘটে। শিবচরের পদ্মা বেষ্টিত চরজানাজাতের জয়নুদ্দিন শেখকান্দি গ্রামে একটি কাচারি ঘরের ওপর বজ্রপাতের ঘটনা ঘটে। এ সময় ঘরে থাকা সাগর কাজী (১৫) ঘটনাস্থলেই মারা যায়। সে ইলিয়াস আহম্মেদ চৌধুরী উচ্চবিদ্যালয়ের অষ্টম শ্রেণীর ছাত্র। এ ছাড়া বজ্রপাতে আহত হন নিহতের বড় ভাই নজরুল ইসলাম (২০) ও রাজীব মিয়া (২১)। আহত নজরুল ইসলাম ও রাজীব মিয়া একই স্কুলের দশম শ্রেণীর ছাত্র।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-06-09/news/161053~~
~~বজ্রপাত বজ্র নিহত মারা মৃত্যু হত ~~
~~সাতক্ষীরায় বজ্রপাতে একজনের মৃত্যু~~
~~নিজস্ব প্রতিবেদক, সাতক্ষীরা | তারিখ: ০৯-০৬-২০১১~~
~~সাতক্ষীরার কালীগঞ্জ উপজেলার দুর্গাপুর গ্রামে বজ্রপাতে এক মত্স্য ব্যবসায়ী মারা গেছেন। আজ বৃহস্পতিবার ভোরে এ ঘটনা ঘটে। নিহতের নাম আনছার আলী (৩৫)। তিনি কালীগঞ্জ উপজেলার দুর্গাপুর গ্রামের বাসিন্দা। প্রত্যক্ষদর্শীরা জানায়, ভোরে তিনি নিজের মত্স্য ঘের থেকে বাড়ি ফিরছিলেন। বাড়ির সামনে হঠাত্ বজ্রপাত হয়। এতে তাঁর মৃত্যু হয়। কালীগঞ্জ থানার ভারপ্রাপ্ত কর্মকর্তা (ওসি) সৈয়দ ফরিদ উদ্দিন ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-06-07/news/160508~~
~~বজ্রপাত বজ্র মারা মৃত্যু ~~
~~চট্টগ্রামে বজ্রপাতে নারীর মৃত্যু~~
~~আনোয়ারা (চট্টগ্রাম) প্রতিনিধি | তারিখ: ০৭-০৬-২০১১~~
~~চট্টগ্রামের আনোয়ারা উপজেলায় বজ্রপাতে এক নারীর মৃত্যু হয়েছে। আজ মঙ্গলবার দুপুরে উপজেলার চাতরীতে এ ঘটনা ঘটে। স্থানীয় সূত্রে জানা গেছে, বেলা দেড়টার দিকে পুকুরে গোসল করার সময় তিনি বজ্রপাতে মারা গেছেন। ওই নারীর নাম সীমা বড়ুয়া (২৮)। তিনি বরুণ বড়ুয়ার স্ত্রী। তাঁর বাড়ি রূদুরা গ্রামে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-06-04/news/159712~~
~~বজ্রপাত বজ্র আহত নিহত মারা হত ~~
~~ঠাকুরগাঁওয়ে বজ্রপাতে দুইজন নিহত~~
~~ঠাকুরগাঁও প্রতিনিধি | তারিখ: ০৪-০৬-২০১১~~
~~ঠাকুরগাঁওয়ের বালিয়াডাঙ্গী ও রানীশংকৈল উপজেলায় আজ শনিবার বজ্রপাতে দুইজন নিহত ও আরও দুইজন আহত হয়েছেন। নিহতরা হলেন, বানেছা খাতুন (৩২) ও গণেশ চন্দ্র (২৭)। প্রত্যক্ষদর্শীরা জানায়, আজ ভোর ছয়টার দিকে বালিয়াডাঙ্গীর নেংটিহারা গ্রামের নজরুল ইসলামের স্ত্রী বানেছা খাতুন বাড়িতে রান্নার কাজ করছিলেন। এ সময় বজ্রপাতে বানেছা ঘটনাস্থলেই মারা যান এবং তাঁর স্বামী নজরুল ও তিন বছরের ছেলে রানা আহত হন। বালিয়াডাঙ্গী স্বাস্থ্য কমপ্লেক্সে তাঁরা চিকিত্সাধীন রয়েছেন। অন্যদিকে রানীশংকৈল উপজেলার ধর্মগড়ের রাজাপুকুর গ্রামের গণেশ চন্দ্র আজ সকালে বাড়ির পাশের খেতে চাষ করার সময় বজ্রপাতে মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-06-03/news/159503~~
~~বজ্রপাত বজ্র আহত নিহত বৃষ্টি হত ~~
~~শ্রীপুরে বজ্রপাতে শিশু নিহত, আহত ১~~
~~শ্রীপুর (গাজীপুর) প্রতিনিধি | তারিখ: ০৩-০৬-২০১১~~
~~গাজীপুরের শ্রীপুর পৌরসভার বেড়াইদেরচালা গ্রামে বজ্রপাতে এক শিশু নিহত এবং অপর এক শিশু আহত হয়েছে। আজ শুক্রবার দুপুরে এ ঘটনা ঘটে। নিহত শিশুর নাম নাঈম (১৫)। সে ওই গ্রামের নয়ন মিয়ার ছেলে। আহত শিশুর নাম ইলিয়াস হোসেন (১০)। সে একই গ্রামের ইসমাইল হোসেনের ছেলে। শ্রীপুর পৌরসভার ৭ নম্বর ওয়ার্ডের কাউন্সিলর হারিস উদ্দিন মাঝি প্রথম আলোকে জানান, দুপুর সাড়ে ১২টার দিকে নাঈম ও ইলিয়াস তাদের বাড়ির পাশের পুকুরে গোসল করতে নামে। এ সময় প্রচুর বৃষ্টিপাতের সঙ্গে বজ্রপাত হয়। বজ্রপাতে নাঈম ও ইলিয়াস অচেতন হয়ে পড়ে। এতে দুজনই পানিতে তলিয়ে যেতে থাকলে আশপাশের লোকজন তাদের উদ্ধার করে। স্বজনেরা নাঈমকে মাওনা চৌরাস্তায় আল হেরা হাসপাতালে নিয়ে গেলে কর্তব্যরত চিকিত্সক তাকে মৃত ঘোষণা করেন। ইলিয়াসকে চিকিত্সা দেওয়া হয়েছে। তার পিঠে বজ্রপাতে আঘাতের চিহ্ন রয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-28/news/157788~~
~~বজ্রপাত বজ্র আহত নিহত বৃষ্টি মৃত্যু হত ~~
~~দেলদুয়ারে বজ্রপাতে নিহত ৮~~
~~টাঙ্গাইল । | তারিখ: ২৮-০৫-২০১১~~
~~টাঙ্গাইলের দেলদুয়ারে পৃথক তিনটি বজ্রপাতের ঘটনায় আটজন নিহত ও অপর ১২ জন গুরুতর আহত হয়েছে। ঘটনাটি ঘটেছে গতকাল শুক্রবার বেলা দেড়টার দিকে। দেলদুয়ারের লাউহাটি ইউনিয়ন পরিষদের চেয়ারম্যান রফিকুল ইসলাম খান প্রথম আলোকে জানান, গতকাল দুপুরে দেলদুয়ার উপজেলায় গুঁড়ি গুঁড়ি বৃষ্টি শুরু হয়। এ সময় লাউহাটি ইউনিয়নের কাতুলী গ্রামের ধানকাটা শ্রমিকেরা একটি শ্যালো মেশিনের (সেচপাম্পের) ঘরে আশ্রয় নেয়। কিছুক্ষণ পর ওই শ্যালো মেশিনঘরে বজ্রপাত হলে ঘটনাস্থলে একই পরিবারের চারজনসহ ছয়জন নিহত হয়। তাঁরা হলেন কাতুলি গ্রামের তোয়াজ আলী (৪৫), তাঁর ছেলে আফাজ উদ্দিন (২৭), কালু মিয়া (১৮) ও হোসেন আলী (১৫)। অপর নিহতরা হলো কাতুলী গ্রামের আকবর আলীর ছেলে আবু হানিফ (১৫) ও ধানকাটা শ্রমিক রাজশাহীর নজরুল ইসলামের ছেলে সাজেদুল ইসলাম (২৩)। এ সময় আহত হয় আরও সাতজন। অন্যদিকে একই উপজেলার তারুটিয়া পাহাড়পুর গ্রামে বজ্রপাতে আবুল হোসেনের ছেলে বাবু মিয়া (৩২) নামের একজন নিহত হন। তিনিও মাঠে ধান কাটছিলেন। পার্শ্ববর্তী দেলুয়াকান্দি গ্রামে বাবুল হোসেন (৩৫) নামের আরেক শ্রমিকের মৃত্যু ঘটে। তাঁর বাড়ি টাঙ্গাইলের নাগরপুর উপজেলার শাহজানী গ্রামে। উপজেলা নির্বাহী কর্মকর্তা (ইউএনও) শিবির বিচিত্র বড়ুয়া ঘটনাস্থল পরিদর্শন করে নিহতের সংখ্যার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-26/news/157200~~
~~বজ্রপাত বজ্র আহত ঝড় নিহত বিধ্বস্ হত ~~
~~ঝিনাইদহে ঝড়ে বাড়িঘর বিধ্বস্ত বজ্রপাতে নিহত ১~~
~~নিজস্ব প্রতিবেদক, ঝিনাইদহ | তারিখ: ২৬-০৫-২০১১~~
~~ঝিনাইদহে মঙ্গলবার দুপুরে হঠাৎ বয়ে যাওয়া প্রচণ্ড ঝড়ে দেড় শতাধিক বাড়িঘর বিধ্বস্ত হয়েছে। ভাঙা ঘরের দেয়াল চাপা পড়ে এবং গাছের ডাল ভেঙে বিভিন্ন এলাকায় পাঁচ নারীসহ কমপক্ষে ২৫ জন আহত হয়েছে। আহত ব্যক্তিরা সদর হাসপাতাল ও বিভিন্ন ক্লিনিকে ভর্তি হয়েছে। এদিকে জেলার কোটচাঁদপুরে ঝড়ের সময় মাঠে কাজ করার সময় বজ্রপাতে বিশারত আলী (৫৫) নামের এক কৃষক নিহত হয়েছেন। তাঁর বাড়ি উপজেলার রুদ্রপুর গ্রামে। ঝিনাইদহ পৌরসভার মেয়র সাইদুল করিম জানান, বিভিন্ন রাস্তায় পড়ে থাকা গাছপালা সরাতে তিনি পৌরসভার পরিছন্নতা কর্মীদের নির্দেশ দিয়েছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-24/news/156716~~
~~বজ্রপাত বজ্র আহত ঝড় নিহত বৃষ্টি মারা হত ~~
~~বজ্রপাতে ১৪ জেলায় নিহত ৩২~~
~~প্রথম আলো ডেস্ক | তারিখ: ২৪-০৫-২০১১~~
~~দেশের ১৪টি জেলার ওপর দিয়ে গতকাল সোমবার ঝড়ের সঙ্গে দমকা হাওয়া বয়ে গেছে। হয়েছে বৃষ্টিও। ঝড়ের সময় এসব জেলায় বজ্রপাতে কলেজছাত্রী, মাদ্রাসাছাত্রসহ ৩২ জন নিহত হয়েছে। আহত হয়েছে অর্ধশতাধিক ব্যক্তি। তাদের মধ্যে চাঁপাইনবাবগঞ্জ জেলাতেই নয়জন নিহত হয়েছে। আমাদের নিজস্ব প্রতিবেদক ও প্রতিনিধিদের পাঠানো খবর: চাঁপাইনবাবগঞ্জ: পৌর এলাকার দুর্গাপুর মহল্লার তরিকুল ইসলামের ছেলে ওসমান আলী (১৪) গতকাল বজ্রপাতে নিহত হয়। সে স্থানীয় একটি মাদ্রাসার সপ্তম শ্রেণীর ছাত্র। একই দিনে শিবগঞ্জের চৈতন্যপুর গ্রামের আবদুল মান্নান (৪০), হরিপুর গ্রামের মানিক আলী (৫০), ডুবলীভান্ডার গ্রামের সেতাউর রহমান (২৮), জগন্নাথপুর গ্রামের আবদুর রাজ্জাক (১৮), নামো জগন্নাথপুর গ্রামের কাইয়ুম (৩৫), নাচোল উপজেলার সালালপুর গ্রামের বাইরুল (৩৫), গোমস্তাপুর উপজেলার বোয়ালিয়া গ্রামের রিপন ওঁরাও (১২) ও রেজাউল ইসলাম (২২) নিহত হন। কুড়িগ্রাম ও উলিপুর: সদর উপজেলার ভৈশেরকুটি গ্রামের আকবর আলী (৪২) গতকাল হাঁস-মুরগি ঘরে নেওয়ার সময় বজ্রপাতে নিহত হন। উলিপুরের গুনাইগাছ গ্রামের আ. ছাত্তারের মেয়ে ছালমা আকতার (২২) আম কুড়াতে গিয়ে বজ্রপাতে নিহত হন। এ সময় একই গ্রামের সরিষা বেগম (৩৪) ও আনোয়ারা বেগম (২৫) আহত হন। ছালমা কুড়িগ্রাম সরকারি কলেজের দ্বিতীয় বর্ষের ছাত্রী ছিলেন। নাটোর: সদর উপজেলার দক্ষিণপুর গ্রামের মানিক হোসেন (৩৮) বজ্রপাতে নিহত হয়েছেন। এতে তাঁর স্ত্রী শেফালী বেগম আহত হন। তাঁকে সদর হাসপাতালে ভর্তি করা হয়েছে। একই দিন সিংড়া উপজেলার শেরকোল গ্রামের রেজাউল করিমের স্ত্রী মর্জিনা বেগম (২৮) নিহত হন। রাজশাহী ও বাগমারা: বজ্রপাতে পুঠিয়া উপজেলার চক দোমাদি গ্রামের লাল্টু হোসেন (২৫) এবং শিবপুরহাট গ্রামের শাহ জামালের ছেলে সাগর আলী (১২) নিহত হয়। এ সময় আতিকুর রহমান (১৪) নামে এক কিশোর আহত হয়। বাগমারা উপজেলার চাঁইপাড়া গ্রামের মন্টু (১৪), ভরট্ট গ্রামের সাইদুর রহমান (৪০) ও কোটালীপাড়ার আবদুল হান্নান (২৭) বজ্রপাতে নিহত হন। এ সময় আরও ১০ জন আহত হয়। গাইবান্ধা: সুন্দরগঞ্জ উপজেলার পশ্চিম বৈদ্যনাথ গ্রামে বজ্রপাতে আতাউল (৬) নামে এক শিশু নিহত হয়। সে ওই গ্রামের সৈয়দ আলীর ছেলে। নওগাঁ: রানীনগর উপজেলার সর্বরামপুর গ্রামে বজ্রপাতে শামীম (৩০) নামে এক দিনমজুর নিহত হন। তিনি লালপুর উপজেলার নুরা প্রামাণিকের ছেলে। আক্কেলপুর (জয়পুরহাট): সকালে বজ্রপাতে উপজেলার পশ্চিম আবাদপুর গ্রামের আজিমুদ্দিনের স্ত্রী জুলেখা খাতুন (২৬) নিহত হন। মাঠে গরু রেখে বাড়ি ফেরার পথে তিনি মারা যান। পাবনা: ফরিদপুর উপজেলার পাঁচপুঙ্গুলি গ্রামে বজ্রপাতে দুজন নিহত ও ১৭ জন আহত হয়েছে। নিহত ব্যক্তিরা হলেন খাইরুল ইসলাম (২৫) ও মো. বাবু শেখ (১৮)। আহত ব্যক্তিদের ফরিদপুর উপজেলা স্বাস্থ্য কমপ্লেক্সে ভর্তি করা হয়েছে। গোপালগঞ্জ: সদর উপজেলার গোপীনাথপুরে বজ্রপাতে নুরুল ইসলাম (৩২) নামে এক কৃষক নিহত হন। এ সময় কাজী মাহাতাব আলী (২৬), শরিফুল ইসলাম (৪৫) ও গৌরশ শরিফ (৩০) আহত হন। নোয়াখালী: সুবর্ণচরের নওয়াপাড়া গ্রামে গতকাল একটি বাদামখেতে বজ্রপাতে ফারহানা আক্তার (১০) ও সাবানা আকতার (১২) নামে দুই শিশু নিহত হয়েছে। এ সময় শাবানার দুই ভাই মো. সোহেল (১৫) ও ফখরুল ইসলাম (২২) আহত হন। শাবানা একই গ্রামের ছানাউল্লা এবং ফারহানা আবুল কাশেমের মেয়ে। এর আগে গত রোববার মধ্যম চরবাটা গ্রামে বজ্রপাতে আসাদুল হক (৬২) নামে এক বৃদ্ধ নিহত হন। ভোলা: মনপুরা উপজেলার কুলগাজী গ্রামের বাসিন্দা স্থানীয় একটি বেসরকারি প্রাথমিক বিদ্যালয়ের শিক্ষক দেলোয়ার হোসেন বজ্রপাতে নিহত হন। এ সময় আরও ১৫ জন আহত হয়। ডুমুরিয়া (খুলনা): উপজেলার টিয়াবুনিয়া চিংড়িঘেরের বাসায় বজ্রপাতে আলাউদ্দিন মোড়ল (৬৫) নিহত হন। তিনি ওই ঘেরের মালিক। তাঁর বাড়ি উপজেলার কোমলপুর গ্রামে। চাঁদপুর: হাজীগঞ্জের শ্রীপুর গ্রামের শাহ আলম (৩৫) গতকাল ধান কাটার সময় বজ্রপাতে নিহত হন। একই দিন মাঠে খেলা করার সময় দোয়াগণ্ডা গ্রামের মামুন নিহত হয়। চৌদ্দগ্রাম (কুমিল্লা): উপজেলার ধনিজকরা গ্রামের ভুলু মিয়ার স্ত্রী আনোয়ারা বেগম গতকাল দুপুরে বজ্রপাতে নিহত হন। বজ্রপাতে পৌর এলাকার গোমারবাড়ী গ্রামের তাজুল ইসলামের স্ত্রী হালেমা বেগম (৩০) ও বাতিসা ইউনিয়নের ইব্রাহিম মজুমদারের মেয়ে আকলিমা আক্তার (২১) আহত হন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-24/news/156726~~
~~বজ্রপাত বজ্র আহত ক্ষতি ঝড় বিধ্বস্ মৃত্যু হত ~~
~~পাঁচ শতাধিক ঘর বিধ্বস্ত~~
~~ভোলা প্রতিনিধি | তারিখ: ২৪-০৫-২০১১~~
~~ভোলায় কালবৈশাখীর তাণ্ডবে পাঁচ শতাধিক ঘর বিধ্বস্ত এবং বিপুল পরিমাণ গাছপালা ভেঙে পড়েছে। এতে অর্ধশতাধিক মানুষ আহত হয়েছে। এ ছাড়া জেলার বিভিন্ন স্থানে বজ্রপাতে দুজনের মৃত্যুর খবর পাওয়া গেছে। গতকাল সোমবার বিকেল পাঁচটা থেকে শুরু হওয়া ঝড়টির স্থায়িত্ব ছিল আধা ঘণ্টা। সদর উপজেলার বাপ্তা ইউনিয়ন পরিষদের (ইউপি) চেয়ারম্যান ইয়ানুর রহমান জানান, তাঁর ইউনিয়নের চাচড়া, ডোমপট্টি ও চৌদ্দগড় গ্রামের শতাধিক ঘরবাড়ি বিধ্বস্ত হয়েছে। আহত হয়েছে কমপক্ষে ১২ জন। পশ্চিম ইলিশা ইউনিয়নের জাঙ্গালিয়া গ্রামের কয়েকজন বাসিন্দা জানান, স্থানীয় জাইল্যাবাড়ির ঘাট বাজারের পাঁচটি দোকান এবং মুরগির কয়েকটি খামার ভেঙে গেছে। এ ছাড়া সদুরচর ও চর পোটকা গ্রামের ২৫টি ঘর বিধ্বস্ত হয়েছে। ঝড়ে সহস্রাধিক গাছ ভেঙে পড়েছে। ভেদুরিয়া ইউপি চেয়ারম্যান সরোয়ার ইসলাম জানান, তাঁর এলাকার ৮৫টি ঘর ও কয়েক শ গাছ ভেঙে পড়েছে। কাচিয়া ইউপির ভারপ্রাপ্ত চেয়ারম্যান মীর বেলায়েত হোসেন জানান, তাঁর এলাকায় ঘর চাপা পড়ে আট ব্যক্তি আহত হয়েছে। এ ছাড়া ২২টি ঘরসহ প্রায় দুই হাজার গাছ ভেঙে পড়েছে। দৌলতখান উপজেলা নির্বাহী কর্মকর্তা (ইউএনও) সাইফুল ইসলাম জানান, ঝড়ে ভবানীপুর ও সৈয়দপুর ইউনিয়নের ব্যাপক ক্ষতি হয়েছে। গতকাল সন্ধ্যায় জেলা প্রশাসক মো. মেসবাহুল ইসলাম প্রথম আলোকে জানান, তিনি ক্ষতিগ্রস্ত এলাকা পরিদর্শন করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-23/news/156393~~
~~বজ্রপাত বজ্র আহত ক্ষতি ক্ষয়ক্ষতি ঝড় নিহত বিধ্বস্ মারা হত ~~
~~মহেশখালীতে কালবৈশাখীর তাণ্ডবে ৩০০ ঘর বিধ্বস্ত, নিহত ১~~
~~মহেশখালী (কক্সবাজার) প্রতিনিধি | তারিখ: ২৩-০৫-২০১১~~
~~কক্সবাজারের মহেশখালী উপজেলার তিনটি ইউনিয়নে গতকাল রোববার কালবৈশাখীতে তিন শতাধিক ঘরবাড়ি বিধ্বস্ত হয়েছে। এ সময় বজ্রপাতে আবদুল করিম (৩০) নামের এক ব্যবসায়ী মারা গেছেন। বিকেল থেকে ওই এলাকায় বিদ্যুৎসংযোগ বিচ্ছিন্ন রয়েছে। এলাকাবাসী জানায়, উপজেলার ধলঘাটা, মাতারবাড়ি ও কালারমারছড়া ইউনিয়নের ওপর দিয়ে গতকাল বিকেল পাঁচটা থেকে ছয়টা পর্যন্ত কালবৈশাখী হয়। ধলঘাটা ইউনিয়ন পরিষদের (ইউপি) চেয়ারম্যান আহসান উল্লাহ জানান, কালবৈশাখীতে সুতরিয়া, সরইতলা, পণ্ডিত ডেইল, বেগুন বনিয়াসহ ১০টি গ্রামের দুই শতাধিক ঘরবাড়ি বিধ্বস্ত হয়েছে। এ ছাড়া জোয়ারের পানি অস্বাভাবিক হারে বাড়ায় গতকাল দুপুরে ধলঘাটার ছয়টি গ্রামের নিম্নাঞ্চল প্লাবিত হয়েছে। মাতারবাড়ি ইউপির চেয়ারম্যান এনামুল হক চৌধুরী বলেন, ঝড়ে অর্ধশতাধিক ঘরবাড়ি ক্ষতিগ্রস্ত হয়েছে। এদিকে গতকাল বিকেলে চিংড়িঘের দেখতে গিয়ে বজ্রপাতে উপজেলার ছোট মহেশখালী ইউনিয়নের দক্ষিণকূল গ্রামের আলী আহমদের ছেলে আবদুল করিম নিহত হয়েছেন। মহেশখালী পল্লী বিদ্যুতের আঞ্চলিক কার্যালয়ের উপমহাব্যবস্থাপক (ডিজিএম) বিপ্লব কুমার সরকার বলেন, ঝড়ের কারণে বিদ্যুৎসংযোগ গতকাল বিকেল পাঁচটা থেকে বিচ্ছিন্ন রয়েছে। সোনাগাজীতে আহত ৬: নিজস্ব প্রতিবেদক, ফেনী ও সোনাগাজী প্রতিনিধি জানান, ফেনীর সোনাগাজী উপজেলার দুটি ইউনিয়নে গত শনিবার কালবৈশাখীর তাণ্ডবে শতাধিক পরিবারের কাঁচা বাড়িঘর বিধ্বস্ত হয়েছে। এ সময় ঘর ও গাছ চাপা পড়ে তিন শিশুসহ অন্তত ছয়জন আহত হয়েছে। আহতদের মধ্যে চারজনকে উপজেলা স্বাস্থ্য কমপ্লেক্সে ভর্তি করা হয়েছে। তারা হলো আবুল বাশার, রিফাত হোসেন, রুনা আক্তার ও জনি বেগম। উপজেলা প্রশাসন সূত্র জানায়, গত শনিবার রাতে উপজেলার চর দরবেশ ও চর চান্দিয়া ইউনিয়নের ছয়টি গ্রামের ওপর দিয়ে কালবৈশাখী বয়ে যায়। এতে শতাধিক কাঁচা ঘরবাড়ি বিধ্বস্ত হয়েছে। এ ছাড়া ঝড়ে গাছপালার ব্যাপক ক্ষয়ক্ষতিসহ একটি গরু ও বেশ কিছু হাঁস-মুরগি মারা গেছে। উপজেলা নির্বাহী কর্মকর্তা (ইউএনও) মো. নুরুল্লাহ নূরী প্রথম আলোকে জানান, জরুরিভিত্তিতে ক্ষতিগ্রস্ত পরিবারগুলোর জন্য এক মেট্রিক টন চাল বরাদ্দ দেওয়া হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-23/news/156403~~
~~বজ্রপাত বজ্র আহত দুর্ঘটনা নিহত মারা মৃত্যু হত ~~
~~একনজরে~~
~~| তারিখ: ২৩-০৫-২০১১~~
~~ট্রেনের ধাক্কায় মৃত্যু চট্টগ্রাম বিশ্ববিদ্যালয়গামী শাটল ট্রেনের ধাক্কায় বুলবুল বড়ুয়া (৪২) নামের এক নারীর মৃত্যু হয়েছে। গতকাল রোববার সকালে ফতেয়াবাদ এলাকায় তিনি ট্রেনের ধাক্কায় গুরুতর আহত হন। চট্টগ্রাম মেডিকেল কলেজ হাসপাতালের পুলিশ ফাঁড়ি সূত্র জানায়, বেলা সাড়ে ১১টার দিকে আশঙ্কাজনক অবস্থায় বুলবুল বড়ুয়াকে হাসপাতালে নেওয়া হলে কর্তব্যরত চিকিৎসক তাঁকে মৃত ঘোষণা করেন। ফাঁড়ির উপপরিদর্শক (এসআই) জামাল উদ্দিন বলেন, বুলবুল বড়ুয়া বেলা ১১টার দিকে ফতেয়াবাদ কলেজ গেট এলাকায় রাস্তা পার হওয়ার সময় দুর্ঘটনার শিকার হন। চট্টগ্রাম বিশ্ববিদ্যালয় প্রতিনিধি ভাইয়ের হাতে টাঙ্গাইলের ঘাটাইল উপজেলার রামপুর গ্রামে গতকাল রোববার ভাইয়ের হাতে ভাই খুন হয়েছেন। এ ছাড়া আরও পাঁচজন আহত হয়েছেন। পুলিশ জানায়, গতকাল সকালে বড় ভাই হাসমত আলীর (৬০) জমিতে ছোট ভাই আজমত ও তাঁর সহযোগীরা ধান কাটতে যান। এ সময় হাসমত ও তাঁর ছেলেরা বাধা দিলে উভয় পক্ষে সংঘর্ষ বাধে। এতে আজমতের লাঠির আঘাতে হাসমত ঘটনাস্থলেই মারা যান। থানার ভারপ্রাপ্ত কর্মকর্তা (ওসি) মোমিনুর রহমান জানান, এ ঘটনায় নিহত হাসমতের বড় ছেলে বেলায়েত হোসেন বাদী হয়ে হত্যা মামলা করেছেন। ঘাটাইল (টাঙ্গাইল) প্রতিনিধি শিক্ষার্থীদের সংবর্ধনা কিশোরগঞ্জের ইটনা উপজেলায় এ বছর এসএসসি পরীক্ষায় উত্তীর্ণ ২৯ জন শিক্ষার্থীকে গত শনিবার সংবর্ধনা দেওয়া হয়েছে। স্বর্ণালী সকাল এডুকেশন প্রোগ্রাম এই সংবর্ধনার আয়োজন করে। এতে সভাপতিত্ব করেন সারোয়ার আলম। প্রধান অতিথি ছিলেন বাংলাদেশ স্টিল মিল স্কেল রি-প্রসেস অ্যান্ড এক্সপোর্টার্স অ্যাসোসিয়েশনের সভাপতি এরশাদ উদ্দিন। পরে প্রধান অতিথি জিপিএ-৫ পাওয়া চারজনের প্রত্যেককে দুই হাজার ও জিপিএ-৪ পাওয়া ২৫ শিক্ষার্থীর প্রত্যেককে ৫০০ টাকা এককালীন বৃত্তি দেন। তাড়াইল (কিশোরগঞ্জ) প্রতিনিধি । বজ্রপাতে মৃত্যু গাইবান্ধার ফুলছড়ি উপজেলায় গত শনিবার দুপুরে শাহজাহান ফকির (৩৬) ও আলী আজগর (৪৫) নামের দুই ব্যক্তি বজ্রপাতে নিহত হয়েছেন। আহত হয়েছেন চারজন। শাহজাহান উপজেলার বরুলচর গ্রামের আফছান ফকির ও আজগর দেলুয়াবাড়ী গ্রামের আবদুল জলিলের ছেলে। বেলা একটার দিকে বরুলচর গ্রাম থেকে বহ্মপুত্র নদে নৌকাযোগে ফুলছড়ি হাটে আসার সময় বজ্রপাতে শাহজাহানের মৃত্যু হয়। একই সময় দেলুয়াবাড়ী গ্রামের পাটখেতে কাজ করার সময় আলী আজগর বজ্রপাতে নিহত হন। গাইবান্ধা প্রতিনিধি বাবা-ছেলের লড়াই লালমনিরহাটের পাটগ্রাম উপজেলার শ্রীরামপুর ইউনিয়ন পরিষদের চেয়ারম্যান পদে লড়াইয়ে নেমেছেন উপজেলা বিএনপির সভাপতি ও বর্তমান চেয়ারম্যান আবদুল করিম প্রধান ও তাঁর বড় ছেলে আতিকুর রহমান। বাবার প্রতীক আনারস ও ছেলের চশমা। আবদুল করিম প্রধান বলেন, ‘আমি এটিকে সমস্যা মনে করছি না, কারণ আমার জয়ের সম্ভাবনা অনেক বেশি।’ আতিকুর রহমান বলেন, ‘জনগণ সঠিক সিদ্ধান্তই নেবেন।’ লালমনিরহাট প্রতিনিধি তিন শিক্ষক দিনাজপুরের হাকিমপুর উপজেলার বোয়ালদাড় ইউনিয়নের ৪ নম্বর ওয়ার্ড থেকে সদস্য পদে প্রার্থী হয়েছেন একই বিদ্যালয়ের তিন শিক্ষক। বিদ্যালয়ের নাম নওপাড়া রেজিস্ট্রার্ড বেসরকারি প্রাথমিক বিদ্যালয়। তাঁরা হলেন এ কে এম আলমাস, মো. আকরাম হোসেন ও মো. মামুনুর রশিদ। ওই ওয়ার্ড থেকে আরও চারজন সদস্য পদে প্রার্থী হয়েছেন। ৩১ মে এখানে নির্বাচন অনুষ্ঠিত হবে। হাকিমপুর (দিনাজপুর) প্রতিনিধি পাল্টাপাল্টি মামলা বরিশালের বাকেরগঞ্জে সদ্য ঘোষিত উপজেলা, পৌরসভা ও কলেজ ছাত্রলীগের কমিটি গঠনকে কেন্দ্র করে সম্প্রতি দুই পক্ষের পাল্টাপাল্টি ধাওয়া ও সংঘর্ষের ঘটনা ঘটে। ওই ঘটনা কেন্দ্র করে ছাত্রলীগের দুই পক্ষ গত শুক্রবার পাল্টাপাল্টি মামলা দায়ের করেছে। প্রথম মামলাটি করেন সংঘর্ষে আহত উপজেলা ছাত্রলীগ সাংগঠনিক সম্পাদক খান আবুল কালামের বড় ভাই আবদুস সোবহান খান। দ্বিতীয় মামলাটি করেন আহত অসীম ফকির। গত ১৭ এপ্রিল উপজেলা ছাত্রলীগের পৃথক দুটি পক্ষ দুটি কমিটি করে। এর একটি অনুমোদন দেয় জেলা কমিটি। এ নিয়ে জেলা ছাত্রলীগের এক পক্ষ অন্য পক্ষকে হামলা চালিয়ে আহত করে। বরিশাল । জুট প্রেস চালু একযুগ বন্ধ থাকার পর শনিবার দুপুরে বেসরকারি মালিকানায় খুলনার দৌলতপুরে র‌্যালি ব্রাদার্স জুট প্রেসটি ঢাকা ট্রেডিং হাউস নামে চালু করেছে। এ উপলক্ষে দুপুরে র‌্যালি ব্রাদার্সের ব্যবস্থাপনা পরিচালক মোহম্মদ টিপু সুলতানের সভাপতিত্বে উদ্বোধনী সভায় প্রধান অতিথি ছিলেন শ্রম ও কর্মসংস্থান প্রতিমন্ত্রী বেগম মুন্নুজান সুফিয়ান। তিনি বলেন, বর্তমান সরকার মৃতপ্রায় পাটশিল্পকে বাঁচাতে নানা পদক্ষেপ নিয়েছে। কয়েকটি বন্ধ মিল চালুও করেছে। ঢাকা ট্রেডিংয়ের পরিচালনায় দৌলতপুরে পাটশিল্প নতুন করে জেগে উঠবে। অনুষ্ঠানে বিশেষ অতিথি ছিলেন খুলনা সিটি মেয়র তালুকদার আবদুল খালেক। খুলনা ।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-23/news/156400~~
~~বজ্রপাত বজ্র আহত নিহত মারা হত ~~
~~বারহাট্টায় বজ্রপাতে তিনজন নিহত~~
~~ধরমপাশা (সুনামগঞ্জ) প্রতিনিধি | তারিখ: ২৩-০৫-২০১১~~
~~নেত্রকোনার বারহাট্টা উপজেলায় গত শনিবার বিকেলে বজ্রপাতে তিনজন নিহত ও একজন আহত হয়েছেন। নিহত ব্যক্তিরা হলেন মজলিশ মিয়া, কুদরত আলী ও লালচান মিয়া । আহত মাজন মিয়াকে (৩৫) স্থানীয় উপজেলা স্বাস্থ্য কমপ্লেকে ভর্তি করা হয়েছে। স্থানীয় সূত্রে জানা যায়, গত শনিবার বিকেল পাঁচটার দিকে কালবৈশাখী শুরু হয়। এ সময় উপজেলার সিংধা ইউনিয়নের জোয়ালভাঙ্গা গ্রামের মজলিশ মিয়া বাড়ির সামনে ধানখেতে কাজ করার সময় বজ্রপাতে মারা যান। এ ছাড়া শাহতা ইউনিয়নের রামপুর দশাল গ্রামের কুদরত আলী হাওরে এবং বারহাট্টা সদর ইউনিয়নের গোড়াউন্দ গ্রামের লালচান মিয়া বাড়ির সামনে বজ্রপাতে মারা যান। গোড়াউন গ্রামের মাজন মিয়া বাড়ির সামনে বজ্রপাতে আহত হলে তাঁকে বারহাট্টা উপজেলা স্বাস্থ্য কমপ্লেক্সে ভর্তি করা হয়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-23/news/156497~~
~~বজ্রপাত বজ্র মৃত্যু ~~
~~রাজশাহীর পুঠিয়ায় বজ্রপাতে দুজনের মৃত্যু~~
~~| তারিখ: ২৩-০৫-২০১১~~
~~রাজশাহীর পুঠিয়ায় বজ্রপাতে দুজনের মৃত্যু~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-23/news/156505~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~সাত জেলায় বজ্রপাতে নিহত ১৮~~
~~অনলাইন ডেস্ক | তারিখ: ২৩-০৫-২০১১~~
~~পাবনা, রাজশাহী, চাঁদপুর, চাঁপাইনবাবগঞ্জ, জয়পুরহাট, নোয়াখালী ও কুড়িগ্রামে আজ সোমবার পৃথক বজ্রপাতের ঘটনায় ১৮ জন নিহত হয়েছে। পাবনা: উপজেলার পাচপুঙ্গুলী ইউনিয়নের পাচপুঙ্গুলী গ্রামে একদল শ্রমিক খেতে ধান কাটছিলেন। সকাল ১০টার দিকে হঠাত্ বৃষ্টি এলে তাঁরা কাছেই একটি টং ঘরে আশ্রয় নেন। এ সময় ঘরের ওপর বজ্রপাত হলে মো. বাবু শেখ (১৮) ও মো. খায়রুল ইসলাম (২৬) ঘটনাস্থলেই মারা যান। আর আহত হয় ১৭ জন। আহতদের মধ্যে ১০ জনকে ফরিদপুর স্বাস্থ্য কমপ্লেক্সে ভর্তি করা হয়েছে। রাজশাহী: পুঠিয়া উপজেলায় চকদোমাদি গ্রামে আজ সকাল সাড়ে আটটার দিকে নান্টু (২৫) বেগুন খেতে কাজ করছিলেন। এ সময় বজ্রপাতে ঘটনাস্থলেই মারা যান তিনি। অপরদিকে, সকাল আটটার দিকে শিবপুরহাট গ্রামে আম কুড়ানোর সময় বজ্রপাতে সাগরের (১২) মৃত্যু হয়। চাঁদপুর: চাঁদপুরের হাজীগঞ্জের রাজারগাঁও ইউনিয়নের শ্রীপুর গ্রামে শাহ আলম (৩৫) নামের এক ব্যক্তি তাঁর জমিতে ধান কাটার সময় বজ্রপাতের শিকার হন। এতে ঘটনাস্থলে তাঁর মৃত্যু হয়। একই উপজেলার বড়কূল ইউনিয়নের দোয়াগন্ডা গ্রামের মামুন (১২) নামের এক শিশু বাড়ির পাশের মাঠে খেলা করার সময় বজ্রপাতের শিকার হয়। সেও ঘটনাস্থলে প্রাণ হারায়। চাঁপাইনবাবগঞ্জ: জেলা সদর, শিবগঞ্জ ও নাচোল উপজেলার আজ ভোরে বজ্রপাতে তিনজন নিহত হয়েছে। নিহতেরা হলেন সদরের দুর্গাপুর মহল্লার তরিকুল ইসলামের ছেলে ওসমান আলী (১৪), শিবগঞ্জের চৈতন্যপুর গ্রামের আবদুল মান্নান (৪০) ও নাচোলের সালালপুর গ্রামের মোশাহাক আলীর ছেলে বাইরুল (৩৫)। নোয়াখালী: নোয়াখালীর সুবর্ণচরে আজ ও গতকাল রোববার বজ্রপাতে দুই শিশুসহ তিনজনের মৃত্যু হয়েছে। উপজেলার চর আমানউল্লা ইউনিয়নের নওয়াপাড়া ও চরবাটা ইউনিয়নের মধ্যম চরবাটা গ্রামে এ ঘটনা দুটি ঘটে। নিহতেরা হলো ফারহানা আক্তার (১০), শাবানা আক্তার (১২) ও আসাদুল হক (৬২)। আক্কেলপুর (জয়পুরহাট): জয়পুরহাটের আক্কেলপুরে জুলেখা খাতুন (২৬) নামের এক গৃহবধূ মাঠে গরু রেখে বাড়ি ফেরার পথে বজ্রপাতে নিহত হয়েছেন। তিনি উপজেলার পশ্চিম আবাদপুর গ্রামের আজিমুদ্দিনের স্ত্রী। বাগমারা (রাজশাহী): বৃষ্টির সময় আম কুড়াতে গিয়ে রাজশাহীর বাগমারায় বজ্রপাতে উপজেলার শ্রীপুর ইউনিয়নের চাইপাড়া গ্রামের মন্টু (১৪) নামে এক কিশোর নিহত হয়। একই সময়ে বজ্রপাতে ভরট্ট গ্রামের সাইদুর রহমান (৪০) ও কোটালীপাড়ার আবদুল হান্নান (২৭) নিহত হন। তাঁরা ওই সময় ঘরের বাইরে অবস্থান করছিলেন বলে তাদের পারিবারিক সূত্রে জানা গেছে। গোপালগঞ্জ: গোপালগঞ্জ সদর উপজেলার গোপিনাথপুরে বজ্রপাতে এক কৃষক নিহত ও তিনজন আহত হয়েছে। সকাল ১০টার দিকে ধান কেটে জমির আইলে এই কৃষকেরা বসে বিশ্রাম নিচ্ছিল। এ সময় নূরুল ইসলাম (৩২) নামের এক কৃষক মারা যান। আর আহত তিনজনকে স্থানীয় স্বাস্থ্য কমপ্লেক্সে ভর্তি করা হয়েছে। উলিপুর (কুড়িগ্রাম): কুড়িগ্রামের উলিপুর উপজেলার গুনাইগাছ গ্রামে বজ্রপাতে ছালমা আকতার (২২) নামের এক নারী নিহত এবং একই গ্রামের সরিষা বেগম (৩৪) ও আনোয়ারা বেগম (২৫) গুরুতর আহত হয়েছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-22/news/156157~~
~~বজ্রপাত বজ্র আহত ক্ষতি ঝড় নিহত বৃষ্টি মারা মৃত্যু হত ~~
~~একনজরে~~
~~| তারিখ: ২২-০৫-২০১১~~
~~নিজ ট্রাকের চাকায় পিষ্ট ঢাকা-চট্টগ্রাম মহাসড়কে ফেনীর ফাজিলপুর এলাকায় ট্রাকচাপায় একজন প্রাণ হারিয়েছেন। জানা গেছে, গতকাল শুক্রবার সকালে চট্টগ্রাম যাওয়ার পথে একটি ট্রাক ঢাকা-চট্টগ্রাম মহাসড়কের ফেনী বাইপাসের ফাজিলপুর আলীনগর রাস্তার মাথায় বিকল হয়ে পড়ে। চালক মো. জাহাঙ্গীর আলম (৫০) ট্রাকের নীচে গিয়ে মেরামতের কাজ শুরু করেন। এ সময় আরেকটি দ্রুতগামী ট্রাক সেটিকে ধাক্কা দেয়। এতে নিজ ট্রাকের চাকায় পিষ্ট হয়ে চালক ঘটনাস্থলে মারা যান। তাঁর বাড়ি চট্টগ্রামের চাঁদগাঁও থানার রাঙ্গামাটিয়া এলাকায়। নিজস্ব প্রতিবেদক, ফেনী বজ্রপাতে নিহত শেরপুরের শ্রীবরদী উপজেলার গড়জরিপা ইউনিয়নের গোপালখিলা গ্রামে গতকাল শনিবার বজ্রপাতে এক নারীসহ দুজন নিহত হয়েছেন। তাঁরা হলেন, গোপালখিলা গ্রামের আবদুল মালেকের স্ত্রী মিনা বেগম ও কৃষক লাল মিয়ার মেয়ে হাসি বেগম। স্থানীয় সূত্র জানায়, গতকাল সকালে মুষলধারে বৃষ্টি হওয়ার সময় ধানখেত থেকে বাড়ি ফেরার সময় বজ্রপাতে তাঁরা নিহত হন। শেরপুর প্রতিনিধি ছিনতাইকারী গ্রেপ্তার গাজীপুরের কালিয়াকৈর উপজেলার চন্দ্রা এলাকায় গত শুক্রবার রাতে ছিনতাইয়ের প্রস্তুতিকালে একটি খেলনা পিস্তল ও ছোরাসহ তিনজনকে গ্রেপ্তার করেছে পুলিশ। তারা হলো, জহিরুল ইসলাম, বিপ্লব মিয়া ও রাজু আহাম্মেদ। থানার উপপরিদর্শক (এসআই) ইমরান হোসেন ঘটনার সত্যতা নিশ্চিত করে বলেন, এ ব্যাপারে পুলিশ বাদী হয়ে একটি মামলা করেছে। কালিয়াকৈর (গাজীপুর) প্রতিনিধি সাংসদের সহায়তা ঘূর্ণিঝড় ও অগ্নিকাণ্ডে ক্ষতিগ্রস্ত ৬৫ পরিবারের মধ্যে ঢেউটিন বিতরণ করেছেন আওয়ামী লীগের কেন্দ্রীয় কমিটির সাংস্কৃতিক সম্পাদক ও নীলফামারী-২ আসনের সাংসদ আসাদুজ্জামান নূর। গত শুক্রবার বিকেলে নিজস্ব তহবিল থেকে সাংসদ এই সহায়তা দেন। ঘূর্ণিঝড়ে সম্প্রতি সুটিপাড়ার ক্ষতিগ্রস্ত ৪৮ পরিবার ও সোনারায় ইউনিয়নের গাড়োপাড়া গ্রামে অগ্নিকাণ্ডে ক্ষতিগ্রস্ত ১৭ পরিবারকে এক বান্ডিল করে টিন ও এক হাজার টাকা দেওয়া হয়। নীলফামারী প্রতিনিধি বজ্রপাতে মৃত্যু রাজশাহীর তানোরে পাঁচন্দর ইউনিয়নের কৈয়েলহাট পশ্চিমপাড়ায় বজ্রপাতে এক কৃষকের মৃত্যু হয়েছে। তাঁর নাম সোহরাব আলী (৩৫)। এলাকাবাসী ও নিহত সোহরাবের পারিবারিক সূত্র জানায়, গতকাল শনিবার বেলা সাড়ে তিনটার দিকে বৃষ্টির সময় উঠানে কাজ করছিলেন সোহরাব। এ সময় বজ্রপাতে ঘটনাস্থলেই তিনি মারা যান। পাশে থাকা সোহরাবের স্ত্রী ছবিজান বিবি (২৮) আহত হয়ে জ্ঞান হারিয়ে ফেলেন। নিজস্ব প্রতিবেদক, রাজশাহী পুড়ে ছাই দিনাজপুরের হাকিমপুর উপজেলার বোয়ালদাড় বাজারের চারটি দোকান গত শুক্রবার দুপুরে আগুনে পুড়ে ছাই হয়ে গেছে। এতে প্রায় আট লাখ টাকার ক্ষতি হয়েছে বলে ক্ষতিগ্রস্তরা দাবি করছেন। প্রত্যক্ষদর্শীরা জানান, বাজারের দোকানদারেরা দোকান বন্ধ করে জুমার নামাজ পড়তে যান। এ সময় উত্তর পাশের হাঁড়ি-পাতিলের একটি দোকানে বৈদ্যুতিক শর্ট সার্কিট থেকে আগুনের সূত্রপাত ঘটে। হাকিমপুর (দিনাজপুর) প্রতিনিধি বার্ষিক সম্মেলন অনুভব বহুমুখী সমবায় সমিতির বার্ষিক জেলা সম্মেলন ও হরিচাঁদ ঠাকুরের দ্বিশততম জন্মবার্ষিকী উপলক্ষে গত শুক্রবার ফরিদপুরে এক অনুষ্ঠানের আয়োজন করা হয়। সকাল ১০টায় কবি জসীমউদ্দীন হলে মঙ্গলপ্রদীপ প্রজ্বলন করে অনুষ্ঠানের উদ্বোধন করেন হরিচাঁদ ঠাকুরের উত্তরসূরি সুব্রত কুমার ঠাকুর। প্রধান অতিথি ছিলেন অনুভবের কেন্দ্রীয় কমিটির সাধারণ সম্পাদক যতীন্দ্র নাথ বাড়ৈ। অনুভবের জেলা শাখার সভাপতি আশুতোষ মণ্ডলের সভাপতিত্বে অন্যান্যের মধ্যে বক্তৃতা করেন কেন্দ্রীয় কমিটির পরিচালক জে সি মজুমদার, ফুলকীর সভাপতি অঞ্জলি বালা প্রমুখ। ফরিদপুর । মানববন্ধন দেশের সব জলাশয় ও জলমহালে মৎস্যজীবীদের অধিকার নিশ্চিত করার দাবিতে গত শুক্রবার সকালে যশোর শহরের বঙ্গবন্ধু শেখ মুজিবুর রহমান সড়কে মানববন্ধন করা হয়েছে। বেসরকারি সংগঠন ওয়াটার রিসোর্সেস ম্যানেজমেন্টের উদ্যোগে এ কর্মসূচি পালিত হয়। দেশের ৪০টি জেলার ২৫০টি সংগঠনের প্রতিনিধিরা এতে অংশ নেন। সকাল ১০টা থেকে সাড়ে ১০টা পর্যন্ত আধঘণ্টার কর্মসূচি শেষে যশোর প্রেসক্লাবে সংবাদ সম্মেলনের আয়োজন করা হয়। এতে লিখিত বক্তব্যে বক্তারা বলেন, নদী-খালে কারখানার বর্জ্য ও আবর্জনা ফেলায় মৎস্যসম্পদ ধ্বংস হয়ে যাচ্ছে। যশোর ।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-21/news/155968~~
~~বজ্রপাত বজ্র ক্ষতি নিহত বিধ্বস্ বৃষ্টি মারা হত ~~
~~বাগমারা ও চুয়াডাঙ্গায় কালবৈশাখী, কিশোরী নিহত~~
~~বাগমারা (রাজশাহী) ও চুয়াডাঙ্গা প্রতিনিধি | তারিখ: ২১-০৫-২০১১~~
~~রাজশাহীর বাগমারা ও চুয়াডাঙ্গার সদর উপজেলার ওপর দিয়ে আজ শনিবার কালবৈশাখী ঝড় বয়ে গেছে। এ সময় বাগমারায় বজ্রপাতে এক কিশোরী নিহত হয়েছে। ঝড়ে ঘরবাড়ি বিধ্বস্ত ও ফসলের ব্যাপক ক্ষতি হয়েছে। বাগমারা: আজ ভোরে বাগমারা উপজেলার ওপর দিয়ে কালবৈশাখী ঝড় বয়ে যায়। সঙ্গে ছিল বৃষ্টি। এতে উপজেলার বাসুপাড়া, গনিপুর, শুভডাঙ্গা, ভবানীগঞ্জ, শ্রীপুর, আউচপাড়া, হামিরকুত্সা, নরদাশ, গোবিন্দপাড়া ইউনিয়নের দুই শতাধিক কঁাচা ঘরবাড়ি, গাছপালা ও ফসলের ক্ষতি হয়। এতে প্রায় ৫০ লাখ টাকার ক্ষতি হয়েছে বলে উপজেলা কৃষি ।ের উপসহকারী কৃষি কর্মকর্তা আবদুল বারি জানিয়েছেন। চুয়াডাঙ্গা: আজ ভোরে চুয়াডাঙ্গার সদর উপজেলার বেগমপুর ও তিতুদহ ইউনিয়নের ওপর দিয়ে বয়ে যাওয়া কালবৈশাখী ঝড়ে ব্যাপক ক্ষয়ক্ষতি হয়েছে। ঝড়ে দুটি ইউনিয়নের ৩৫টি গ্রামের পঁাচ শতাধিক আধা পাকা ও কঁাচা ঘরবাড়ি এবং শতাধিক পানের বরজ বিধ্বস্ত হয়েছে। এ ছাড়া ভুট্টা, হাইব্রিড তিল, ইরি কলাইসহ ফসলের ব্যাপক ক্ষতি হয়েছে। সদর উপজেলা নির্বাহী কর্মকর্তা (ইউএনও) আবুল আনিম বেলা ১০টার দিকে ক্ষতিগ্রস্ত এলাকা পরিদর্শন করে জানান, ক্ষতিগ্রস্তদের তালিকা তৈরির উদ্যোগ নেওয়া হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-21/news/155953~~
~~বজ্রপাত বজ্র নিহত মৃত্যু হত ~~
~~তিন জেলায় বজ্রপাতে বাবা-মেয়েসহ নিহত ৪~~
~~অনলাইন ডেস্ক | তারিখ: ২১-০৫-২০১১~~
~~জামালপুরের বকশিগঞ্জ, রাজশাহীর তানোর ও জয়পুরহাটের ক্ষেতলালে আজ শনিবার বজ্রপাতে বাবা-মেয়েসহ চারজন নিহত হয়েছেন। জামালপুর: আজ সকাল সাড়ে আটটার দিকে জেলার বকশিগঞ্জ উপজেলার বগারচর ইউনিয়নের নামাপাড়া এলাকায় বজ্রপাতে হাসমত আলীর (৫৫) ও তাঁর মেয়ে নিহত ফুলেছা বেগম (২০) নিহত হন। বকশিগঞ্জের উপজেলা নির্বাহী কর্মকর্তা (ইউএনও) আবেদ আলী বজ্রপাতে দুজনের মৃত্যুর বিষয়টি নিশ্চিত করেছেন। রাজশাহী: আজ বিকেল সাড়ে তিনটার দিকে রাজশাহীর তানোরে পাঁচন্দর ইউনিয়নের কৈয়েলহাট পশ্চিমপাড়ায় বজ্রপাত এক কৃষকের মৃত্যু হয়েছে। তাঁর নাম সোহরাব আলী (৩৫)। তানোরের ইউএনও মেহেদি-উল-সহিদ বিষয়টি নিশ্চিত করেছেন। জয়পুরহাট: আজ জয়পুরহাটের ক্ষেতলাল উপজেলার উত্তর মহেশপুর গ্রামে মাঠে ধান কাটতে গিয়ে বজ্রপাতে এক কৃষকের মৃত্যু হয়েছে। তাঁর নাম নূর মোহাম্মদ (২৮)। স্থানীয় ইউনিয়ন পরিষদ (ইউপি) থেকে বিষয়টি নিশ্চিত করেছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-20/news/155705~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~গাজীপুরে বজ্রপাতে দুই স্কুলছাত্রসহ তিনজনের মৃত্যু~~
~~শ্রীপুর (গাজীপুর) প্রতিনিধি | তারিখ: ২০-০৫-২০১১~~
~~গাজীপুরের শ্রীপুর উপজেলার বরকুল গ্রামে বজ্রপাতে দুই স্কুলছাত্র ও কাপাসিয়ার বারিষাবহ ইউনিয়নের ছেলদিয়া গ্রামে এক কৃষক নিহত হয়েছেন। এতে আহত হয়েছেন দুজন। শ্রীপুরের বরমী ইউনিয়ন পরিষদের ভারপ্রাপ্ত চেয়ারম্যান বাদল সরকার জানান, বুধবার বেলা ১১টার দিকে বাড়ির পাশে বৃষ্টিতে ভিজে খেলার সময় বজ্রপাতে মফিজ উদ্দিনের ছেলে সোহাগ (১১) ও শহীদুল ইসলামের ছেলে মুরাদ (১১) আহত হয়। আহতাবস্থায় শ্রীপুর উপজেলা স্বাস্থ্য কমপ্লেক্সে নেওয়ার পথে দুজনেরই মৃত্যু হয়। তারা বরকুল সরকারি প্রাথমিক বিদ্যালয়ের পঞ্চম শ্রেণীর ছাত্র। বারিষাবহ ইউনিয়নের ৬ নম্বর ওয়ার্ডের সদস্য মো. বজলুর রহমান জানান, একই দিন বুধবার বেলা সাড়ে ১১টার দিকে বৃষ্টির সময় ওই ইউনিয়নের ছেলদিয়া গ্রামে বজ্রপাতে আরেকটি মৃত্যুর ঘটনা ঘটে। খেতের মধ্যে ধানের আঁটি গোছানোর সময় বজ্রপাতে মমতাজ উদ্দিনের ছেলে মোস্তফা মিয়া (৩০) ঘটনাস্থলেই মারা যান। এ সময় রশিদ ও দুলাল নামে দুই কৃষক আহত হন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-20/news/155650~~
~~বজ্রপাত বজ্র আহত ক্ষতি ক্ষয়ক্ষতি ঝড় নিহত বিধ্বস্ বৃষ্টি মারা হত ~~
~~ছয় জেলায় ঝড়ে নিহত ৪~~
~~বিশাল বাংলা ডেস্ক | তারিখ: ২০-০৫-২০১১~~
~~ভোলা, পটুয়াখালী, চুয়াডাঙ্গা, গোপালগঞ্জ, মাদারীপুর ও বরগুনার আমতলীতে ঝড় ও বজ্রপাতে চারজন নিহত ও ২৮ জন আহত হয়েছে। এ ছাড়া কাঁচা ও আধাপাকা প্রায় ৫০০ ঘর এবং প্রায় ৫০টি পানের বরজ বিধ্বস্ত হয়েছে। আমাদের আঞ্চলিক কার্যালয় ও প্রতিনিধিদের পাঠানো খবর: ভোলা: গত বুধবার বিকেল সাড়ে পাঁচটার দিকে ঝড়ে ভোলা সদর, দৌলতখান ও বোরহানউদ্দিন উপজেলার অন্তত ৫০টি কাঁচা ও আধাপাকা ঘর বিধ্বস্ত হয়েছে। সদর উপজেলার আলীনগর ইউনিয়নের মোস্তফানগর (মৌটুপি) গ্রামের কৃষক মো. ফরিদ উদ্দিন (৫০) ও তাঁর ভাই মো. শাহে আলম (৪৫) মাঠ থেকে গরু আনতে গেলে বজ্রপাতে ফরিদ ঘটনাস্থলেই মারা যান। গুরুতর আহত অবস্থায় শাহে আলমকে ভোলা সদর হাসপাতালে ভর্তি করা হয়। এ ছাড়া একই উপজেলার উত্তর জয়নগর ইউনিয়নের ঘুইংগারহাট এলাকার রাঢ়ীবাড়ির ছয়জন ঝড়ের সময় উঠানে বাদাম তুলতে গেলে বজ্রপাতে ঝলসে আহত হয়। তাদের ভোলা সদর হাসপাতালে ভর্তি করা হয়েছে। দৌলতখান উপজেলার দক্ষিণ জয়নগর ইউনিয়নে ঝড়ে ৪০টি ঘর বিধ্বস্ত হয়েছে। এ ছাড়া বোরহানউদ্দিন উপজেলার গঙ্গাপুর ইউনিয়নে ১০টি এবং দক্ষিণ দীঘলদির পাঁচটি ঘর বিধ্বস্ত হয়েছে। পটুয়াখালী: গতকাল বৃহস্পতিবার ভোর পৌনে পাঁচটার দিকে দশমিনা উপজেলার বগুরা গ্রামে ঘরের চাপা পড়ে আলেয়া বেগম (৫৫) নিহত হয়েছেন। এ ছাড়া ওই গ্রামে ঘরের চাপায় ও টিনের চালের আঘাতে অন্তত ২০ জন আহত হয়। এদের মধ্যে ১০ জনকে স্থানীয়ভাবে চিকিৎসা দেওয়া হয়েছে। বহরমপুর ইউপি চেয়ারম্যান সৈয়দ মাহফুজ জানান, ঝড়ে এই ইউনিয়নে বহু গাছপালা ভেঙে গেছে ও উপড়ে পড়েছে। দেড় শতাধিক কাঁচা বাড়িঘর ক্ষতিগ্রস্ত হয়েছে। এদিকে বাউফলের বগি এলাকার অনেক কাঁচা ঘর ও গাছপালার ক্ষতি হয়েছে বলে জানা গেছে। চুয়াডাঙ্গা: বুধবার দিবাগত রাত দুইটার দিকে সদর উপজেলার কুশোডাঙ্গা গ্রামের ওপর দিয়ে ঘূর্ণিঝড় বয়ে যায়। কয়েক সেকেন্ড স্থায়ী এই ঝড়ে অর্ধশতাধিক ঘর ও গাছপালার ব্যাপক ক্ষতি হয়েছে। ঝড়ে ঘরের দেয়াল ভেঙে হাজেরা বিবি নামে এক বৃদ্ধা নিহত এবং আবদুস সাত্তার নামে আরেকজন গুরুতর আহত হয়েছেন। আমতলী (বরগুনা): বৃহস্পতিবার ভোররাত চারটার দিকে ঝড়ে আমতলী পৌর শহরের লোচা ও বাসুকী গ্রামে দোকানসহ প্রায় ৪০টি ঘর বিধ্বস্ত হয়েছে। এ ছাড়া আমতলী একে স্কুল বাজার, ছুরিকাটা, চাওড়া ইউনিয়নের বৈঠাকাটা ও হলদিয়ায় আরও ২০-২২টি কাঁচা ও আধাপাকা ঘর বিধ্বস্ত হয়েছে। আমতলী উপজেলা কৃষি দপ্তর সূত্রে জানা গেছে, ঝড়ে উপজেলার বিভিন্ন স্থানে চার শতাধিক গাছপালা ও ৫০টি পানের বরজ ক্ষতিগ্রস্ত হয়েছে। গোপালগঞ্জ: গত বুধবার দিবাগত রাত সাড়ে তিনটার দিকে প্রচণ্ড ঝড়-বৃষ্টির সময় কাশিয়ানী উপজেলার পদ্মবিলা বাজারে বিশালাকৃতির একটি বটগাছ (পাকড়) উপড়ে পড়ে। গাছের চাপায় বাজারের ছয়টি দোকানঘর দুমড়েমুচড়ে যায়। একটি মুদির দোকানের মালিক মো. ওহিদ শেখ (৩২) ঘুমন্ত অবস্থায় ওই গাছের চাপায় নিহত হন। তিনি উপজেলার চরপদ্মবিলা গ্রামের রুস্তম শেখের ছেলে। এ ছাড়া উপজেলার বিভিন্ন এলাকায় অর্ধশত ঘরবাড়ি বিধ্বস্ত হয়েছে এবং কয়েক হাজার গাছপালা উপড়ে গেছে। মাদারীপুর: গত বুধবার রাতে ঝড়ে মাদারীপুর সদর উপজেলার করদি, ব্রাহ্মন্দী, পাথুরিয়াপাড়, কুকরাইল, ঝাউদিসহ আটটি গ্রামের শতাধিক আধা পাকা ও কাঁচা ঘরবাড়ি বিধ্বস্ত হয়েছে। কয়েক হাজার গাছপালা ও উঠতি ফসলের ব্যাপক ক্ষয়ক্ষতি হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-19/news/155408~~
~~বজ্রপাত বজ্র নিহত মারা মৃত্যু হত ~~
~~সংক্ষেপে সারা দেশ~~
~~| তারিখ: ১৯-০৫-২০১১~~
~~নিহত দুই কিশোরগঞ্জের নিকলী উপজেলায় গতকাল বুধবার পৃথক বজ্রপাতের ঘটনায় লোকমান হোসেন (১৫) ও তানজিল (১৬) নামে দুই কিশোর নিহত হয়েছে। থানার ভারপ্রাপ্ত কর্মকর্তা (ওসি) মাহবুব আলম জানান, গতকাল সকালে উপজেলার কাঁঠালকান্দি গ্রামের লোকমান কাঁঠালকান্দি হাওর থেকে গরু আনতে যায়। এ সময় বজ্রপাতে ঘটনাস্থলেই তার মৃত্যু হয়। প্রায় একই সময়ে হাওরে মাছ ধরতে গিয়ে ভাটি বরাটিয়া গ্রামের তানজিল (১৬) বজ্রপাতে মারা যায়। নিকলী (কিশোরগঞ্জ) প্রতিনিধি। মানববন্ধন মৌলভীবাজারের শ্রীমঙ্গল উপজেলায় আইয়ুব আলী (১৯) হত্যা মামলার আসামিদের গ্রেপ্তারের দাবিতে গতকাল বুধবার পৌর এলাকার চৌমোহনায় মানববন্ধন হয়েছে। মানববন্ধনে আগামী ৪৮ ঘণ্টার মধ্যে আসামিদের গ্রেপ্তারের দাবি জানানো হয়। স্বাধীন বাংলা স্পোর্টিং ক্লাব, সন্ত্রাসবিরোধী শ্রীমঙ্গলবাসী ও সন্ত্রাসবিরোধী এলাকাবাসীর ব্যানারে আয়োজিত এই মানববন্ধনে নিহত আইয়ুবের আত্মীয়স্বজনসহ দুই শতাধিক নারী-পুরুষ অংশ নেন। থানার ওসি মো. আব্দুল্লাহ্ বলেন, আসামিদের গ্রেপ্তারের চেষ্টা অব্যাহত রয়েছে। শ্রীমঙ্গল (মৌলভীবাজার) প্রতিনিধি।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-19/news/155464~~
~~বজ্রপাত বজ্র আহত বৃষ্টি হত ~~
~~চট্টগ্রামে রেলের ছয় শীর্ষ কর্মকর্তার বাসায় ডাকাতি~~
~~নিজস্ব প্রতিবেদক, চট্টগ্রাম | তারিখ: ১৯-০৫-২০১১~~
~~বাংলাদেশ রেলওয়ের (পূর্বাঞ্চল) ছয়জন শীর্ষ কর্মকর্তার বাসায় গত মঙ্গলবার দিবাগত গভীর রাতে ডাকাতি হয়েছে। ডাকাতেরা চার নিরাপত্তাকর্মীকে রশি দিয়ে বেঁধে তিনটি কক্ষ তছনছ করে মূল্যবান জিনিসপত্র নিয়ে যায়। ডাকাতদের মারধরে মোহাম্মদ ইয়াছিন নামের এক আনসার সদস্য আহত হয়েছেন। প্রত্যক্ষদর্শী ও পুলিশ সূত্রে জানা যায়, নগরের কেন্দ্রস্থল কদমতলী এলাকায় কেন্দ্রীয় রেল ভবনের (সিআরবি) পাশের পাহাড়শীর্ষে অবস্থিত রেলওয়ের পূর্বাঞ্চলের মহাব্যবস্থাপকের (জিএম) বাংলোকে সম্প্রতি জ্যেষ্ঠ কর্মকর্তাদের বাসভবনে পরিণত করা হয়। ওই ভবনে জিএমসহ মোট ছয়জন কর্মকর্তা বসবাস করেন। তাঁদের সবার পরিবারের সদস্যরা ঢাকায় থাকেন। বাংলোয় বসবাসকারী কর্মকর্তারা হলেন মহাব্যবস্থাপক ইউসুফ আলী মৃধা, অতিরিক্ত প্রধান প্রকৌশলী এস এম লিয়াকত আলী, প্রধান প্রকৌশলী (যান্ত্রিক) আখতারুজ্জামান, বিভাগীয় তত্ত্বাবধায়ক (পাহাড়তলী কারখানা) হারুন আর রশিদ, প্রধান প্রকৌশলী (তড়িৎ) ছাফাউদ্দিন আহমেদ ও প্রধান হিসাবরক্ষণ কর্মকর্তা গৌরচন্দ্র রায়। মঙ্গলবার রাতে ডাকাতির সময় লিয়াকত আলী ও গৌরচন্দ্র রায় ছাড়া অন্যরা দাপ্তরিক কাজে ঢাকায় ছিলেন। লিয়াকত আলী প্রথম আলোকে বলেন, ‘রাত তিনটার দিকে অন্তত পাঁচ-ছয়জন ডাকাত দরজা ভেঙে আমার কক্ষে ঢুকে। তাদের একজনের মুখোশ ছিল। ডাকাতদের দেখে আমি গোসলখানায় পালানোর চেষ্টা করি। তারা আমাকে ধরে গামছা দিয়ে হাত বেঁধে ফেলে।’ লিয়াকত আরও বলেন, ‘ডাকাতেরা আমাকে জিজ্ঞেস করে, ‘‘তুই কি জিএম?’’ আমি নিজের পরিচয় দিই। এরপর তারা আমার ব্রিফকেস ও আলমারি ভাঙতে চাইলে আমি তাদের তা না ভাঙার অনুরোধ করি এবং নিজেই খুলে দিই। এসব তল্লাশি করে তারা আমার দুটি মোবাইল ফোনসেট ও কিছু টাকা নিয়ে যায়। তারপর তারা জিএম ও প্রধান হিসাবরক্ষণ কর্মকর্তার কক্ষ তছনছ করে মালামাল নিয়ে চলে যায়।’ লিয়াকত বলেন, ডাকাতদের হাতে ধারালো ছুরি, দা ও শাবল ছিল। তবে কোনো আগ্নেয়াস্ত্র ছিল না। তারা নগদ টাকা, ঘড়ি, ক্যামেরা, মোবাইল ফোনসেট, ল্যাপটপ ও অন্যান্য মূল্যবান জিনিসপত্র নিয়ে যায়। সব মিলিয়ে লুণ্ঠিত অর্থ ও মালামালের মূল্য তিন লাখ টাকা হবে। গতকাল সকালে সরেজমিন দেখা গেছে, বাংলোর পশ্চিম পাশে সেনাবাহিনীর জায়গায় নিজস্ব পাহারা রয়েছে। উত্তর পাশে রয়েছে র্যাবের অস্থায়ী ক্যাম্প। এ ছাড়া আছে রেলওয়ের নিজস্ব নিরাপত্তা বাহিনী। তবে বাংলোর আশপাশে সাধারণ মানুষের বসতি কম। একই এলাকায় প্রধান প্রকৌশলীর বাসভবন রয়েছে। তিন বছর আগে ওই বাড়িতেও একইভাবে ডাকাতি হয়েছিল। রেলওয়ের কর্মকর্তারা জানান, মঙ্গলবার মধ্যরাত থেকে বজ্রপাতসহ প্রবল বৃষ্টি শুরু হয়। বৃষ্টির সময় ডাকাতেরা কর্মকর্তাদের বাসায় হানা দেয়। এর আগে তারা বাংলোর সামনে নিরাপত্তায় থাকা চার আনসার ও রেলওয়ে নিরাপত্তা সদস্যদের একটি গাছের সঙ্গে বেঁধে রাখে। আনসার সদস্য ইয়াছিন বলেন, ‘ডাকাতেরা আমার কাঁধের ডান পাশে ছুরি দিয়ে আঘাত করে রক্তাক্ত করে। নড়াচড়া করলেই আমাকে জবাই করে দেবে বলে হুমকি দেয়। ডাকাতের সংখ্যা ছিল ১৫-১৬।’ ডাকাতির ঘটনায় পূর্বাঞ্চলীয় রেলওয়ের অতিরিক্ত প্রধান প্রকৌশলী লিয়াকত আলী বাদী হয়ে কোতোয়ালি থানায় অজ্ঞাত পরিচয় আসামিদের বিরুদ্ধে মামলা করেছেন। চট্টগ্রাম মহানগর পুলিশ, গোয়েন্দা পুলিশ ও রেলওয়ে পুলিশ ঘটনাস্থল পরিদর্শন করেছে। কোতোয়ালি অঞ্চলের সহকারী পুলিশ কমিশনার মোহাম্মদ মনজুর মোরশেদ বলেন, ডাকাতির ঘটনায় অজ্ঞাত পরিচয় ৩০-৩৫ জনের বিরুদ্ধে মামলা হয়েছে। ডাকাতদের গ্রেপ্তারের চেষ্টা চলছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-18/news/155194~~
~~বজ্রপাত বজ্র আহত নিহত মারা হত ~~
~~বজ্রপাতে নিহত ১~~
~~বানিয়াচং (হবিগঞ্জ) প্রতিনিধি | তারিখ: ১৮-০৫-২০১১~~
~~হবিগঞ্জের বানিয়াচং উপজেলায় বজ্রপাতে একজন নিহত ও দুজন আহত হয়েছেন। উপজেলার আমীরখানী গ্রামের পার্শ্ববর্তী হাওরে গতকাল মঙ্গলবার এ ঘটনা ঘটে। প্রত্যক্ষদর্শীরা জানায়, হাওর থেকে সদরে ফেরার পথে ব্যবসায়ী সবুজ চৌধুরী, ছানোয়ার হোসেন (১৬) ও দিলোয়ার হোসেন বজ্রপাতে মারাত্মক আহত হন। বানিয়াচং সদর হাসপাতালে নেওয়ার পথে ছানোয়ার মারা যান। আহত দিলোয়ারকে আশঙ্কাজনক অবস্থায় হবিগঞ্জ সদর হাসপাতালে স্থানান্তর করা হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-18/news/155210~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~চার জেলায় বজ্রপাতে শিশুসহ নিহত ৭~~
~~অনলাইন ডেস্ক | তারিখ: ১৮-০৫-২০১১~~
~~কিশোরগঞ্জ, গাজীপুর, ব্রাহ্মণবাড়িয়া ও কক্সবাজারের কুতুবদিয়ায় আজ বুধবার বজ্রপাতের পৃথক ঘটনায় সাতজন নিহত হয়েছে। কিশোরগঞ্জ: নিকলী থানার ভারপ্রাপ্ত কর্মকর্তা (ওসি) মাহবুব আলম জানান, আজ সকাল সাড়ে ১০টার দিকে নিকলী উপজেলার কাঁঠালকান্দি গ্রামের মাহমুদ হোসেনের ছেলে লোকমান বাড়ির পাশে দামপাড়া ইউনিয়নের কাঁঠালকান্দি হাওর থেকে গরু আনতে যায়। এ সময় হঠাত্ বজ্রপাতে ঘটনাস্থলেই সে মারা যায়। ওসি আরও জানান, আজ প্রায় একই সময় হাওরে মাছ ধরতে গিয়ে সিংপুর ইউনিয়নের ভাটি বরাটিয়া গ্রামের হাদিস মিয়ার ছেলে তানজিল (১৬) বজ্রপাতে মারা যায়। গাজীপুর: শ্রীপুর উপজেলার বরকুল গ্রামে আজ বেলা ১১টার দিকে একদল শিশু বৃষ্টিতে ভেজার সময় বজ্রপাত হয়। এতে একই গ্রামের মফিজ উদ্দিনের ছেলে সোহাগ (১১) ও শহীদুল ইসলামের ছেলে মুরাদ (১১) আহত হয়। শ্রীপুর উপজেলা স্বাস্থ্য কমপ্লেক্সে নেওয়ার পথে তাদের মৃত্যু হয়। তারা বরকুল সরকারি প্রাথমিক বিদ্যালয়ের পঞ্চম শ্রেণীর ছাত্র। শ্রীপুরের ভরমী ইউনিয়নের ভারপ্রাপ্ত চেয়ারম্যান বাদল সরকার ঘটনার সত্যতা নিশ্চিত করেছেন। ব্রাহ্মণবাড়িয়া: গ্রামবাসী সূত্রে জানা গেছে, সরাইল উপজেলার চুন্টা ইউনিয়নের বড়াইল গ্রামে আজ ভোরে আবদুল কাদের ও তার বাবা আবদুল শুকুর কয়েকজন কৃষিশ্রমিক নিয়ে জামিতে ধান কাটতে যান। সকাল আটটার দিকে গুঁড়ি গুঁড়ি বৃষ্টির সময় বজ্রপাত হয়। এতে আবদুল কাদের, আবদুল্লাহ (২২) ও হাবিবুল্লাহ (২৪) আহত হন। স্থানীয় লোকজন তাঁদের উদ্ধার করে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিত্সক আবদুল কাদেরকে মৃত ঘোষণা করেন। কাদের স্থানীয় চুন্টা এসি একাডেমির শিক্ষার্থী ছিল। আগামী বছর তার এসএসসি পরীক্ষা দেওয়ার কথা ছিল। চুন্টা ইউনিয়নের চেয়ারম্যান শেখ মোহাম্মদ হাবিবুর রহমান ঘটনার সত্যতা নিশ্চিত করেছেন। কক্সবাজার: আজ দুপুরে কক্সবাজারের কুতুবদিয়া চ্যানেলের দরবার ঘাট এলাকায় মাছ ধরতে গেলে বজ্রপাতের আঘাতে ঘটনাস্থলে মোহাম্মদ রমিজ (১৮) নিহত ও মোহাম্মদ আরিফ (১৪) আহত হয়। আরিফকে উদ্ধার করে কুতুবদিয়া হাসপাতালে ভর্তি করা হলে বেলা একটার দিকে চিকিত্সাধীন অবস্থায় সে মারা যায়। নিহতরা লেমশীখালী ইউনিয়নের হাবিব হাজিরপাড়া এলাকার বাসিন্দা ছিল। কুতুবদিয়ার লেমশী খালী ইউনিয়নের চেয়ারম্যান আকতার হোছাইন বজ্রপাতে মৃত্যুর বিষয়টি নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-17/news/154939~~
~~বজ্রপাত বজ্র আহত বৃষ্টি হত ~~
~~সিদ্ধিরগঞ্জে বজ্রপাতে গ্যাসের রাইজারে আগুন, আহত ১০~~
~~নারায়ণগঞ্জ প্রতিনিধি | তারিখ: ১৭-০৫-২০১১~~
~~নারায়ণগঞ্জের সিদ্ধিরগঞ্জে গতকাল দুপুরে বজ্রপাতে গ্যাসের রাইজার থেকে আগুন লেগে ছয়টি ঘর পুড়ে গেছে। আগুন নেভাতে ও ঘরের মালামাল সরাতে গিয়ে আহত হয়েছেন ১০ জন। আহতদের মধ্যে রয়েছেন সবুজ মিয়া, জসিম উদ্দিন, লাইলী আক্তার, আমজাদ হোসেন ও মাইনউদ্দিন। ডেমরা ফায়ার সার্ভিস ও সিভিল ডিফেন্সের গ্রুপ লিডার আবদুল মান্নান জানান, দুপুর একটার দিকে বৃষ্টির সময় বজ্রপাত হয়। বজ্রপাতে গ্যাসের রাইজার ফেটে সিদ্ধিরগঞ্জের সিআইখোলা এলাকার রওশন আরা বেগমের ভাড়া দেওয়া বাড়িতে আগুন লাগে। এতে টিনশেডের ছয়টি ঘর পুড়ে যায়। ফায়ার সার্ভিসের দুটি ইউনিট আধা ঘণ্টা চেষ্টা চালিয়ে আগুন নিয়ন্ত্রণে আনে। ভাড়াটিয়ারা সবাই পোশাক কারখানায় চাকরি করেন। ভাড়াটিয়া সোহেল জানান, তাঁর ঘরে ১০ হাজার টাকা, মাইনউদ্দিনের ঘরে ২০ হাজার, সবুজের ঘরে ১২ হাজার, জসিমের ঘরে ১৫ হাজার টাকা ছিল। অগ্নিকাণ্ডে টাকাসহ তাঁদের ঘরের সব মালামাল্রপুড়ে গেছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-17/news/154863~~
~~বজ্রপাত বজ্র আহত বৃষ্টি মারা মৃত্যু হত ~~
~~নিকলীতে বজ্রপাতে ছয়জনের মৃত্যু~~
~~নিকলী (কিশোরগঞ্জ) প্রতিনিধি | তারিখ: ১৭-০৫-২০১১~~
~~কিশোরগঞ্জের নিকলী উপজেলায় গতকাল সোমবার সকালে বজ্রপাতে ছয়জনের মৃত্যু হয়েছে। আহত হয়েছে ১০ জন। নিকলী সদর ইউনিয়নের পূর্বগ্রাম এবং গুরই ইউনিয়নের রৌয়া বিলে এ ঘটনা ঘটে। নিকলী থানার ভারপ্রাপ্ত কর্মকর্তা (ওসি) মাহবুব আলম জানান, পূর্বগ্রামের পরাইন্নারচরে কৃষিশ্রমিকেরা ধান কাটছিলেন। বৃষ্টি শুরু হলেও তাঁরা মাঠ ছেড়ে যাননি। এ সময় বজ্রপাতে নয়জন আহত হন। হাওরে কাজ করতে যাওয়া অন্য শ্রমিকেরা তাঁদের উদ্ধার করে নিকলী সদর হাসপাতালে ভর্তি করেন। পরে উন্নত চিকিৎসার জন্য তাঁদের সবাইকে বাজিতপুর জহুরুল ইসলাম মেডিকেল কলেজ হাসপাতালে পাঠানো হয়। সেখানে শামছু (৬০), রাসেল (১৫) ও মানিক (৪২) নামের তিন শ্রমিক মারা যান। ওসি জানান, একই সময় গুরই ইউনিয়নের রৌয়া বিলে সাতজন জেলে নৌকায় করে মাছ ধরছিলেন। বজ্রপাতে পাড়াবাজিতপুর গ্রামের জেলে সুখলাল দাস (৪০) এবং হিলচিয়া গ্রামের জেলে ইসহাক মিয়া (৫০) ও ইব্রাহিম (৫৮) ঘটনাস্থলেই মারা যান। আহত হন বাকি চারজন। ওসি জানান, আহত ১০ জন বাজিতপুর জহুরুল ইসলাম মেডিকেল কলেজ হাসপাতালে চিকিৎসাধীন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-12/news/153696~~
~~বজ্রপাত বজ্র আহত ঝড় নিহত মৃত্যু হত ~~
~~একনজরে~~
~~| তারিখ: ১২-০৫-২০১১~~
~~সার্টিফিকেট মামলা গাইবান্ধার সাদুল্যাপুর উপজেলায় টিআর (টেস্ট রিলিফ) প্রকল্পের ৬৬ মেট্রিক টন চাল-গম আত্মসাতের অভিযোগে ৫৭ জন প্রকল্প সভাপতির বিরুদ্ধে সার্টিফিকেট মামলা করা হয়েছে। উপজেলা প্রকল্প বাস্তবায়ন কর্মকর্তা গত সোমবার উপজেলা নির্বাহী কর্মকর্তা ও জেনারেল সার্টিফিকেট কর্মকর্তার আদালতে এই মামলা করেন। সংশ্লিষ্ট সূত্র জানায়, ২০০৯-১০ অর্থবছরে ৫৭টি প্রকল্পের বিপরীতে ৬৬ মেট্রিক টন খাদ্যশস্যের বরাদ্দ পাওয়া যায়। এসব প্রকল্পের মধ্যে বিভিন্ন এলাকার মসজিদ, মন্দির, ঈদগাহ মাঠ, বিদ্যালয়ের ঘর ও আসবাবসহ বিভিন্ন সংস্কারকাজ করার কথা। কিন্তু প্রকল্পের সভাপতিরা রাজনৈতিক প্রভাব খাটিয়ে কাজ না করেই চাল-গম তুলে আত্মসাৎ করেন। গাইবান্ধা প্রতিনিধি দুজনের মৃত্যু নীলফামারীর জলঢাকা উপজেলার পশ্চিম গোলমুন্ডা গ্রামে গত সোমবার ভোর সাড়ে পাঁচটার দিকে দমকা হাওয়ায় মসজিদের পাশের একটি আমগাছ ভেঙে পড়ে। এতে শিল্পী বেগম (১৮) গাছের নিচে চাপা পড়ে ঘটনাস্থলেই নিহত হন। ওই দিন সন্ধ্যায় ঝড়ে ডোমার উপজেলার গোমনাতী, কেতকীবাড়ি ও ভোগবুড়ি ইউনিয়নে প্রায় ৫০০-৬০০ কাঁচা ঘরবাড়ি ও অসংখ্য গাছ ভেঙে পড়ে। ভোগবুড়ি ইউনিয়নের চেয়ারম্যান মুরাদ প্রামাণিক জানান, বজ্রপাতে ডাঙ্গাপাড়া গ্রামে সুরভী (৬) নামের এক শিশু নিহত হয়। শিশুটি তার মা রেবার সঙ্গে ডাঙ্গাপাড়ায় নানার বাড়িতে বেড়াতে এসেছিল। একই সময় বজ্রপাতে আহত ব্যক্তিরা হচ্ছেন সুরভীর মা রেবা, নানা হামিদুল ইসলাম, নানি রেখা, খালা শিউলী ও মামা বাচ্চাই ( ১০)। আহত ব্যক্তিদের ডোমারের বোড়াগাড়ী হাসপাতালে ভর্তি করা হয়েছে। নীলফামারী প্রতিনিধি গ্রাহকদের ভোগান্তি ‘ট্রাঙ্কলাইন এখন ব্যস্ত আছে। অনুগ্রহপূর্বক কিছুক্ষণ পর আবার ডায়াল করুন।’ ফরিদপুর থেকে টেলিফোনে ঢাকাসহ অন্য কোনো জেলায় কিংবা কোনো মুঠোফোনে কল করলে এই কথাই বারবার শুনতে হচ্ছে গ্রাহকদের। এতে চরম ভোগান্তিতে পড়েছেন ফরিদপুরের টিঅ্যান্ডটির আট সহস্রাধিক গ্রাহক। বিটিসিএলের ফরিদপুরের সহকারী বিভাগীয় প্রকৌশলী আবদুল হান্নান বলেন, সোমবার রাতে মানিকগঞ্জে বিটিসিএলের একটি রেডিওলিংক বিকল হয়ে যাওয়ায় এ সমস্যা হচ্ছে। এটি মেরামতের চেষ্টা চলছে। ফরিদপুর । বখাটের দণ্ড নারীর শ্লীলতাহানির অপরাধে তুহিন নামে এক বখাটের আট মাসের কারাদণ্ড হয়েছে। যশোরের কেশবপুর উপজেলা নির্বাহী কর্মকর্তা (ইউএনও) ভ্রাম্যমাণ আদালতের মাধ্যমে গতকাল বুধবার এ রায় দেন। উপজেলার রামকৃষ্ণপুর গ্রামের তুহিন (২৫) মঙ্গলবার রাত ১০টার দিকে পাঁচপোতা গ্রামের এক বাড়িতে গিয়ে এক নারীর শ্লীলতাহানির চেষ্টা করেন। ওই নারীর চিৎকারে আশপাশের লোকজন এসে ওই বখাটেকে ধরে পুলিশে খবর দেয়। পুলিশ তাঁকে আটক করে ইউএনও শাহিদা সুলতানার ভ্রাম্যমাণ আদালতে হাজির করে। কেশবপুর (যশোর) প্রতিনিধি যাবজ্জীবন সাত বছরের এক শিশুকে ধর্ষণের দায়ে মাগুরায় সৈয়দ বাবুল (৪২) নামের এক ব্যক্তির যাবজ্জীবন কারাদণ্ড হয়েছে। মাগুরার নারী ও শিশু নির্যাতন দমন ট্রাইব্যুনালের বিচারক অতিরিক্ত জেলা ও দায়রা জজ মুজিবুর রহমান গত সোমবার দুপুরে ওই সাজা দেন। বাবুল মাগুরা সদর উপজেলার সৈয়দ রূপাটি গ্রামের সৈয়দ লিয়াকত আলীর ছেলে। মাগুরা প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-11/news/153342~~
~~বজ্রপাত বজ্র আহত ক্ষতি নিহত মৃত্যু হত ~~
~~একনজরে~~
~~| তারিখ: ১১-০৫-২০১১~~
~~মতবিনিময় সভা জয়পুরহাটের সদর উপজেলার নয়টি ইউনিয়ন পরিষদ নির্বাচনের সম্ভাব্য প্রার্থীদের নিয়ে মতবিনিময় সভা করেছে প্রশাসন। গতকাল মঙ্গলবার সদর উপজেলা পরিষদ মিলনায়তনে নয়টি ইউনিয়নে চেয়ারম্যান ও সদস্যপদে সম্ভাব্য প্রার্থীদের নিয়ে সভায় জেলা প্রশাসক অশোক কুমার বিশ্বাস হুঁশিয়ার করে দিয়ে বলেন, অবাধ ও সুষুম নির্বাচন করতে প্রশাসন কখনো পিছ পা হবে না। যত বড় পেশিশক্তি আর কালো টাকার মালিক হোক না কেন, নির্বাচনে তাঁরা কোনো বিরূপ প্রভাব ফেললে ছাড় দেওয়া হবে না। প্রার্থীদের প্রতি তিনি আচরণবিধি মেনে চলার অনুরোধ করেন। জয়পুরহাট প্রতিনিধি পুরস্কার বিতরণ মসজিদভিত্তিক শিশু ও গণশিক্ষা কার্যক্রমে বিশেষ অবদানের জন্য শিক্ষার্থী, শিক্ষক ও সুপারভাইজারদের পুরস্কৃত করা হয়েছে। গত সোমবার ইসলামিক ফাউন্ডেশন পঞ্চগড় শাখা পুরস্কার বিতরণের এই আয়োজন করে। জেলা প্রশাসক বনমালী ভৌমিক প্রধান অতিথি হিসেবে পুরস্কার তুলে দেন। পুলিশ সুপার শাহারিয়ার রহমান, ইসলামিক ফাউন্ডেশন বাংলাদেশের পরিচালক (প্রশাসন) মাসুদুর রহমান অনুষ্ঠানে বিশেষ অতিথি হিসেবে উপস্থিত ছিলেন। পঞ্চগড় প্রতিনিধি খোলাবাজারের চাল গাইবান্ধার সুন্দরগঞ্জ উপজেলা সদরের বাইপাস মোড় থেকে গত রোববার রাতে খোলাবাজারের ৩৫০ বস্তা চাল উদ্ধার করেছে পুলিশ। এ সময় ট্রাকের চালক জাহেদুল ইসলাম ও হেলপার আল-আমিনকে আটক করা হয়। উপজেলা সদরের বাইপাস মোড় এলাকার আবদুল মান্নান ওই চাল তাঁর গুদামে মজুদ করে সাতক্ষীরা নিয়ে যাওয়ার জন্য ট্রাকে বোঝাই করছিলেন। সুন্দরগঞ্জ থানার পুলিশ গিয়ে ট্রাক আটক করে। এ ঘটনায় মামলা হয়েছে। গাইবান্ধা প্রতিনিধি গ্রেপ্তারের দাবি পটুয়াখালীর কলাপাড়ায় ভাড়াটে মোটরসাইকেলের চালক মিলন শিকদারের (২২) হত্যাকারীদের গ্রেপ্তার ও বিচারের দাবিতে মিছিল-সমাবেশ হয়েছে। সোমবার বেলা ১১টায় উপজেলার মিঠাগঞ্জ ইউনিয়নের বাবলাতলা বাজারে এ সমাবেশ ও মিছিল হয়। এ ছাড়া ধুলাসার ও মিঠাগঞ্জ ইউনিয়নের মোটরসাইকেলের চালক এবং সাধারণ জনগণ দিনভর কালো ব্যাজ ধারণ করে শোক পালন করেছে। গত শনিবার সকালে কলাপাড়া থানার পুলিশ একটি কালভার্টের পাশ থেকে মিলনের লাশ উদ্ধার করে। কলাপাড়া (পটুয়াখালী) প্রতিনিধি বজ্রপাতে মৃত্যু ফরিদপুরে বজ্রপাতে নিহত হয়েছেন দিনমজুর লুৎফর রহমান (৩৫)। এ ঘটনায় আহত হয়েছেন তাঁর স্ত্রী পারভীন বেগম (৩০) ও মেয়ে মৌসুমী আক্তার (১০)। গত সোমবার রাত সাড়ে আটটার দিকে এ ঘটনা ঘটে নগরকান্দা উপজেলার লস্করদিয়া ইউনিয়নের লস্করপুর গ্রামে। লস্করদিয়া ইউনিয়ন পরিষদের (ইউপি) চেয়ারম্যান মশিউর রহমান জানান, বজ্রপাতের সময় লুৎফর বাড়ির বারান্দায় স্ত্রী ও ছেলেমেয়েকে নিয়ে অবস্থান করছিলেন। বজ্রপাত হলে ঘটনাস্থলেই লুৎফরের মৃত্যু হয়। ফরিদপুর । অগ্নিকাণ্ড গোপালগঞ্জের মুকসুদপুরে অগ্নিকাণ্ডে পাঁচটি ঘর পুড়ে গেছে। এতে প্রায় তিন লাখ টাকার ক্ষতি হয়েছে। মুকসুদপুর থানার ওসি লিয়াকত আলী জানান, সোমবার সন্ধ্যায় গোবিন্দপুর ইউনিয়নের কুলকনা গ্রামে অগ্নিকাণ্ডের এই ঘটনা ঘটে। গ্রামের বেগম খাতুন রান্না করছিলেন। এ সময় অসতর্কতাবসত আগুন লেগে যায়। এরপর একে একে ওই বাড়ির দুটি বসতঘর, দুটি রান্নাঘর ও একটি গোয়ালঘর পুড়ে যায়। গোপালগঞ্জ প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-07/news/152303~~
~~বজ্রপাত বজ্র আহত ক্ষতি ঝড় বৃষ্টি মারা মৃত্যু হত অসুস্থ ~~
~~একনজরে~~
~~| তারিখ: ০৭-০৫-২০১১~~
~~গাছ সাবাড় রাজশাহীর বাগমারা উপজেলার সোগুনা গ্রামের কৃষক বদরুল ইসলামের এক বিঘা জমির পাটগাছ কেটে দিয়েছে দুর্বৃত্তরা। গত বৃহস্পতিবার রাতে এ ঘটনা ঘটে। এ বিষয়ে বদরুল ইসলাম থানায় অভিযোগ দিয়েছেন। তিনি জানান, গাছগুলো বেশ বড় হয়ে উঠেছিল। পূর্বশত্রুতার জের ধরে এ ঘটনা ঘটানো হয়েছে। তিনি বাধা দিতে গেলেও ভয়ে পারেননি। এতে তাঁর কয়েক হাজার টাকার ক্ষতি হয়েছে। বাগমারা থানার ওসি (তদন্ত) মাসুদ পারভেজ জানান, তদন্ত করে মামলা রেকর্ড করা হবে।  বাগমারা (রাজশাহী) প্রতিনিধি বজ্রপাতে মৃত্যু পঞ্চগড় সদর উপজেলার মাগুরা ইউনিয়নের আমলাহার গ্রামে গত বুধবার বজ্রপাতে মা পঞ্চমী রানীর (৩৫) মৃত্যু ও শিশুপুত্র ধর্মদাস (৯) আহত হয়েছে। বুধবার দুপুরে হঠাৎ আকাশ মেঘাচ্ছন্ন হয়ে বিদ্যুৎ চমকালে প্রচণ্ড শব্দ হয়। মুহূর্তেই তাঁদের ঘরে আগুন লেগে যায়। এ সময় মা ও শিশুপুত্র ঘরে অবস্থান করছিল। এতে ঘটনাস্থলেই পঞ্চমী মারা যান। আহত হয় শিশুপুত্র। মাগুরা ইউপি চেয়ারম্যান মো. গোলাম হোসেন ঘটনার সত্যতা নিশ্চিত করেছেন।  পঞ্চগড় প্রতিনিধি দুই বোনের মৃত্যু পটুয়াখালী শহরের কাঠপট্টি এলাকায় গতকাল শুক্রবার সকালে বিদ্যুৎস্পৃষ্ট হয়ে মৃত্যু হয়েছে সুমনা (১০) ও সুমাইয়া (৬) নামের দুই শিশুর। সদর উপজেলার আউলিয়াপুর গ্রামের নূর আলমের মেয়ে চতুর্থ শ্রেণীর ছাত্রী সুমনা মায়ের সঙ্গে এক সপ্তাহ আগে কাঠপট্টি এলাকায় নানার বাড়িতে আসে। গতকাল সকালে বৃষ্টি ও বাতাসে বিদ্যুতের তারে বাসার প্রবেশমুখে টিনের গেট বিদ্যুতায়িত হয়ে পড়ে। সুমনা ও তার খালাতো বোন সুমাইয়া বাইরে থেকে ফিরছিল। গেট ঠেলে বাসায় প্রবেশকালে বিদ্যুৎস্পৃষ্ট হয়ে মারা যায় সুমনা। তাকে ডেকে তুলতে গিয়ে বিদ্যুৎস্পৃষ্ট হয় সুমাইয়া।  পটুয়াখালী । বজ্রপাতে মৃত্যু ভোলার মনপুরা উপজেলার হাজীরহাট ইউনিয়নের চর ফয়েজুদ্দিন এলাকায় গতকাল শুক্রবার সকালে বজ্রপাতে কৃষক মো. আলাউদ্দিন (৩৫) ও তাঁর একটি গরু মারা গেছে। সকালে ঝড় শুরু হলে চর ফয়েজুদ্দিন এলাকার আলাউদ্দিন খেতে গরু নিয়ে বের হয়। বাড়ি থেকে বের হয়ে রিজিয়ার খাল এলাকায় গেলে বজ্রপাতে ঘটনাস্থলেই আলাউদ্দিন ও তাঁর গরুটি মারা যায়। আলাউদ্দিনের পাঁচ সন্তান রয়েছে। মনপুরা থানার ওসি বাবুল আক্তার ঘটনার সত্যতা নিশ্চিত করেছেন।  ভোলা প্রতিনিধি বর্ধিত সভা কিশোরগঞ্জের কটিয়াদী উপজেলা আওয়ামী লীগের সভাপতি শামসুল আলম দীর্ঘদিন ধরে অসুস্থ থাকায় দলীয় কার্যক্রমে স্থবিরতা দেখা দিয়েছে। এ ঘটনার পরিপ্রেক্ষিতে গতকাল শুক্রবার আবদুল মান্নান মহিলা কলেজে দীলিপ কুমার ঘোষের সভাপতিত্বে উপজেলা আওয়ামী লীগের বিশেষ বর্ধিত সভা অনুষ্ঠিত হয়। এতে উপজেলা কমিটির ৫৭ জন সদস্যের মধ্যে ৩৭ জন উপস্থিত ছিলেন। সভায় সর্বসম্মতিক্রমে আবদুল মান্নানকে ভারপ্রাপ্ত সভাপতি করা হয়।  কটিয়াদী (কিশোরগঞ্জ) প্রতিনিধি। ভিসা প্রসেসিং সেন্টার সিলেটে মালয়েশিয়া ও সিঙ্গাপুরের ভিসা প্রসেসিং সেন্টারের উদ্বোধন করা হয়েছে। বাংলাদেশে নিযুক্ত মালয়েশিয়ার হাইকমিশনার জামাল উদ্দিন বিন সাবেহ গত বৃহস্পতিবার এর উদ্বোধন করেন। ফলে এখন থেকে সিলেটে বসেই বিদেশে ভ্রমণের জন্য আবেদন করাসহ পাসপোর্ট সংগ্রহ করা যাবে। এ ছাড়া মালয়েশিয়ান এয়ারলাইনসের সিলেট কার্যালয়ে অনলাইন ব্যবস্থাও চালু করা হয়েছে। এতে যাত্রীরা সিলেট থেকে যেকোনো গন্তব্যের টিকিট, হোটেল বুকিং ও বিভিন্ন প্যাকেজ ট্যুরের বিষয়ে তথ্য সংগ্রহ করতে পারবেন।  নিজস্ব প্রতিবেদক, সিলেট।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-04/news/151631~~
~~বজ্রপাত বজ্র আহত দুর্ঘটনা নিহত মৃত্যু হত ~~
~~চুয়াডাঙ্গায় বজ্রপাতে কৃষক নিহত~~
~~চুয়াডাঙ্গা প্রতিনিধি | তারিখ: ০৪-০৫-২০১১~~
~~চুয়াডাঙ্গার আলমডাঙ্গা উপজেলায় আজ বুধবার বজ্রপাতে শাহাদত হোসেন (২৬) নামের একজন কৃষকের মৃত্যু হয়েছে। উপজেলার চিতলা গ্রামের বাঁশতলা মাঠে বেলা ১১টার দিকে এ ঘটনা ঘটে। বজ্রপাতে আবদুল কাদের (১৬) নামের আরেকজন কিশোর আহত হয়েছে। নিহত শাহাদতের বাবা চিতলা গ্রামের মাঝের পাড়ার মো. আলাউদ্দিন জানান, তাঁর ছেলে ও কাদের বাঁশতলা মাঠ থেকে নতুন ধান কেটে বাড়ি ফেরার পথে দুর্ঘটনার কবলে পড়ে। আলমডাঙ্গা উপজেলা নির্বাহী কর্মকর্তা (ইউএনও) আবদুস সালাম ঘটনার সত্যতা নিশ্চিত করেছেন। তিনি জানান, আহত কাদেরকে চুয়াডাঙ্গা সদর হাসপাতালে ভর্তি করা হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-03/news/151256~~
~~বজ্রপাত বজ্র আহত নিহত বৃষ্টি মৃত্যু হত ~~
~~একনজরে~~
~~| তারিখ: ০৩-০৫-২০১১~~
~~তফসিল সংশোধন ব্রাহ্মণবাড়িয়ার নবীনগর উপজেলার ২০টি ইউনিয়ন পরিষদ নির্বাচনের তফসিল সংশোধন করা হয়েছে। সংশোধিত তফসিল অনুযায়ী আগামী ৫ জুন নাটঘর, বিদ্যাকুট, বিটঘর, কাইতলা (দক্ষিণ), নবীনগর (পূর্ব), শ্রীরামপুর, ইব্রাহিমপুর, লাউর ফতেপুর, রসুল্লাবাদ, সাতমোড়া এবং ৭ জুন উপজেলার বীরগাঁও, বড়াইল, কৃষ্ণনগর, শিবপুর, জিনোদপুর, শ্যামগ্রাম, বড়িকান্দি, সলিমগঞ্জ, নবীনগর (পশ্চিম) ও রতনপুর ইউনিয়নের নির্বাচনের ভোটগ্রহণ অনুষ্ঠিত হবে। গত ২৬ এপ্রিল ওই ইউনিয়নগুলোর তফসিল ঘোষণা করা হয়। উপজেলা নির্বাচন কর্মকর্তা মো. সাদেকুল ইসলাম গতকাল সোমবার রাতে জানান, নতুন তফসিল অনুযায়ী ১০ মে প্রার্থীদের মনোনয়নপত্র দাখিলের শেষ দিন, ১২ ও ১৩ মে বাছাই এবং ২০ মে প্রত্যাহারের দিন ধার্য করা হয়েছে। নবীনগর (ব্রাহ্মণবাড়িয়া) প্রতিনিধি গাঁজাসহ গ্রেপ্তার কিশোরগঞ্জের তাড়াইল উপজেলায় গাঁজাসহ আবুল বাশার নামের এক ব্যক্তিকে গ্রেপ্তার করা হয়েছে। গত শনিবার গজেন্দ্রপুর মোড় এলাকা থেকে গোয়েন্দা পুলিশ তাকে গ্রেপ্তার করে। গোয়েন্দা পুলিশ ও তাড়াইল থানা সূত্রে জানা গেছে, গোপন সূত্রে খবর পেয়ে ওই এলাকা থেকে সাড়ে তিন কেজি গাঁজাসহ বাশারকে গ্রেপ্তার করা হয়। ওই দিন রাত ১১টার দিকে তাকে তাড়াইল থানায় সোপর্দ করা হয়। এ ব্যাপারে মামলা করা হয়েছে। তাড়াইল (কিশোরগঞ্জ) প্রতিনিধি আটক ২ জামালপুরের মাদারগঞ্জ উপজেলায় প্রতারণার অভিযোগে আবদুস সোবহান ও মাসুদ পারভেজ নামের দুই ব্যক্তিকে গ্রেপ্তার করা হয়েছে। গত রোববার গুনারিতলা ইউনিয়নের জোড়খালী মুসলেমাবাদ গ্রাম থেকে পুলিশ তাদের গ্রেপ্তার করে। মাদারগঞ্জ থানার ও স্থানীয় সূত্রে জানা গেছে, পুলিশে চাকরি দেওয়ার নাম করে ওই দুই ব্যক্তি রোববার ওই গ্রামের এক ব্যক্তির কাছে টাকা আনতে যায়। প্রতারক বুঝতে পেরে গ্রামবাসী পুলিশে খবর দেয়। পরে পুলিশ গিয়ে তাদের গ্রেপ্তার করে। এ ঘটনায় মামলা করা হয়েছে। মাদারগঞ্জ (জামালপুর) প্রতিনিধি প্রশিক্ষণ কর্মশালা কুড়িগ্রামে পাঁচ দিনব্যাপী পথনাটক প্রশিক্ষণ কর্মশালা গত রোববার শিল্পকলা একাডেমীতে শুরু হয়েছে। কুড়িগ্রাম শিল্পকলা একাডেমী ও বাংলাদেশ পথনাটক পরিষদের যৌথ আয়োজনে কর্মশালার উদ্বোধন করেন জেলা প্রশাসক মো. হাবিবুর রহমান। এ সময় বক্তব্য দেন গোলাম সরোয়ার, মতলুবর রহমান, আলতাফ হোসেন, মাহাবুবুর রহমান, রাশেদুজ্জামান বাবু। কর্মশালায় কুড়িগ্রামের প্রশিক্ষক হিসেবে ছিলেন গোলাম সরোয়ার ও ফহমিদা তানজি। কর্মশালায় ২৫ জন নাট্যকর্মী অংশ নেন। নিজস্ব প্রতিবেদক, কুড়িগ্রাম কৃষকের ভাবনা ‘কৃষি বাজেটে কৃষকের ভাবনা’ শীর্ষক বাজেট-পূর্ববর্তী কৃষকদের মতামত এবং তাঁদের চাহিদা নিরূপণের লক্ষ্যে শনিবার বিকেলে নীলফামারীর ডোমার উপজেলার কেতকীবাড়ী ঘুনুরাম হাইস্কুল মাঠে এক সংলাপ অনুষ্ঠিত হয়েছে। সহস্রাধিক কৃষকের অংশগ্রহণে উদয়াংকুর সেবা সংস্থার উদ্যোগে ও অ্যাকশন এইড বাংলাদেশের সহযোগিতায় ওই সংলাপ অনুষ্ঠিত হয়। সংলাপে কৃষি বাজেটে কৃষকের অভিজ্ঞতা বৃদ্ধি ও জাতীয় বাজেটে তাঁদের মতামতের প্রতিফলন ঘটানোর উদ্দেশ্যে এ সংলাপের আয়োজন করা হয়। নীলফামারী প্রতিনিধি বজ্রপাতে মৃত্যু লালমনিরহাটের পাটগ্রাম উপজেলায় বজ্রপাতে এক ব্যক্তি নিহত ও একজন আহত হয়েছেন। গত রোববার রাত ১০টার দিকে ঝোড়ো হাওয়া ও বৃষ্টিপাতের সময় শ্রীরামপুর ইউনিয়নের আজিজপুর গ্রামের আজিমুদ্দিনের (৫৬) ঘরের ওপর বজ্রপাত পড়লে সেখানেই তিনি নিহত ও তাঁর স্ত্রী আসমা বেগমের (৪৫) শরীর ঝলসে যায়। পাটগ্রাম (লালমনিরহাট) প্রতিনিধি পঞ্চগড়ে মতবিনিময় ‘নারী ও শিশু নির্যাতন প্রতিরোধে সংবাদপত্রের ভূমিকা’ শীর্ষক এক মতবিনিময় সভা গতকাল সোমবার পঞ্চগড় আরডিআরএস প্রশিক্ষণ কেন্দ্রে অনুষ্ঠিত হয়। নেদারল্যান্ড সরকারের সহযোগিতায় আরডিআরএস বাংলাদেশ এ সভার আয়োজন করে। আরডিআরএস বাংলাদেশের জেলা সমন্বয়কারী জেবা আফরোজার সভাপতিত্বে সভায় তৌহিদুল বারী, আফরোজা বেগম ও কাওছার আলী বক্তব্য দেন। পঞ্চগড় প্রতিনিধি নতুন কমিটি ফরিদপুরে জেলা ক্রীড়া সংস্থার নির্বাচনে চৌধুরী সাব্বির ইউসুফ, মো. মুজিবুল হক ও খলিফা কামালউদ্দীন সহ-সভাপতি এবং এস এম এ তুহিন সাধারণ সম্পাদক নির্বাচিত হয়েছেন। গত ৩০ এপ্রিল অনুষ্ঠিত নির্বাচনে ২০১১-১৫ মেয়াদের জন্য অন্য পদে নির্বাচিতরা হলেন সহ-সাধারণ সম্পাদক জহিরুল ইসলাম, যুগ্ম সম্পাদক মো. মোসলেমউদ্দীন ও আমিনুর রহমান, কোষাধ্যক্ষ মাহবুবুর রহমান খান। সদস্যরা হলেন মো. মোখলেসুর রহমান, মো. মাছুদুর রহমান, খন্দকার ইসতিয়াক হোসেন, ইদ্রিস খান, মো. আজাদ হোসেন, প্রণব কুমার মুখার্জী, আজিজুর রহমান খান, জাভেদ পারভেজ, শেখ নূরুল ইসলাম, মো. কামরুল ইসলাম, মো. খালেদ হোসেন, এ কে এম হাসিবুল আমিন সিদ্দিকী, খন্দকার নাজমুল ইসলাম, মো. ফিরোজ শাহনেওয়াজ, মমতাজ মহল ও শাহজাদী বেগম। ফরিদপুর । দুই সন্ত্রাসী আটক ঝিনাইদহে অস্ত্র, গুলি ও বোমাসহ দুই সন্ত্রাসীকে আটক করেছে পুলিশ। তাঁরা হলেন সদর উপজেলার কালুহাটি গ্রামের আক্তারুজ্জামান দোলন (৩২) ও বাড়িবাথান গ্রামের ফারুক হোসেন (২৮)। ঝিনাইদহ সদর থানার ওসি ইকবাল বাহার জানান, গত শনিবার রাত নয়টার দিকে শহরের আরাপপুর বাসস্ট্যান্ড থেকে তাঁদের আটক করা হয়। পরে তাঁদের স্বীকারোক্তি মোতাবেক শহরের কোরাপাড়ায় অভিযান চালিয়ে আক্তারুজ্জামান দোলনের ভাড়াবাসা থেকে একটি নাইন এমএম পিস্তল, সাতটি গুলি ও দুটি তাজা বোমা উদ্ধার করা হয়। নিজস্ব প্রতিবেদক, ঝিনাইদহ প্রস্তুতি সভা গোপালগঞ্জে গতকাল সোমবার কবিগুরু রবীন্দ্রনাথ ঠাকুরের সার্ধশততম জম্মবার্ষিকী পালন উপলক্ষে প্রস্তুতি সভা অনুষ্ঠিত হয়েছে। জেলা প্রশাসক শেখ ইউসুফ হারুনের সভাপতিত্বে তাঁর কার্যালয়ের সম্মেলন কক্ষে অনুষ্ঠিত সভায় স্থানীয় শেখ ফজলুল হক মণি মিলনায়তনে আগামী ৫-৭ জুনের কর্মসূচি হাতে নেওয়া হয়েছে। কর্মসূচির মধ্যে রয়েছে সংগীত, আবৃত্তি, অভিনয়, নাটক, রচনা ও চিত্রাঙ্কন প্রতিযোগিতা, আলোচনা সভা এবং সাংস্কৃতিক অনুষ্ঠান। গোপালগঞ্জ প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-05-03/news/151380~~
~~বজ্রপাত বজ্র নিহত মারা হত অসুস্থ ~~
~~কেন্দুয়ায় বজ্রপাতে দুজনের মৃত্যু~~
~~কেন্দুয়া (নেত্রকোনা) প্রতিনিধি | তারিখ: ০৩-০৫-২০১১~~
~~নেত্রকোনার কেন্দুয়ায় বজ্রপাতে দুজন মারা গেছেন। আজ মঙ্গলবার বিকেলে এই ঘটনা ঘটে। নিহত ব্যক্তিরা হলেন উপজেলার চিরাং ইউনিয়নের চিতুলিয়া গ্রামের সাহিদ মিয়া (৩৫) ও মোজাফফরপুর ইউনিয়নের চৌকিধারা নয়াপাড়া গ্রামের রইছ উদ্দিন (৪০)। এলাকাবাসী ও হাসপাতাল সূত্রে জানা গেছে, আজ বিকেলে সাহিদ মিয়া ও রইছ উদ্দিন ধানখেতে কাজ করছিলেন। এ সময় বজ্রপাতে তাঁরা দুজনই অসুস্থ হয়ে পড়েন। পরে কেন্দুয়া উপজেলা স্বাস্থ্য কমপ্লেক্সে নেওয়া হলে কর্তব্যরত চিকিত্সক তাঁদের মৃত ঘোষণা করেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-04-27/news/149901~~
~~বজ্রপাত বজ্র নিহত বৃষ্টি মারা মৃত্যু হত ~~
~~একনজরে~~
~~| তারিখ: ২৭-০৪-২০১১~~
~~১৫ কেজির টিউমার কুড়িগ্রাম সদর হাসপাতালে অস্ত্রোপচার করে এক নারীর পেট থেকে ১৫ কেজি ওজনের একটি টিউমার বের করেছেন চিকিৎসকেরা। বিশালাকৃতির টিউমারটি দেখতে হাসপাতালে লোকজন ভিড় জমায়। কুড়িগ্রাম সদর হাসপাতালের আবাসিক চিকিৎসা কর্মকর্তা মো. নজরুল ইসলাম জানান, কুড়িগ্রাম কাঁঠালবাড়ী ইউনিয়নের জোদগোবরধন গ্রামের মৃত ময়নুল্লার স্ত্রী সখিনা বেওয়া (৬৫) দীর্ঘদিন ধরে উঁচু পেট নিয়ে চলাফেরা করছিলেন। মাঝে মাঝে প্রচণ্ড ব্যথায় কষ্ট পেতেন তিনি। নিজস্ব প্রতিবেদক, কুড়িগ্রাম বজ্রপাতে মৃত্যু নীলফামারীর সৈয়দপুর উপজেলার লক্ষ্মণপুর ডাঙ্গাপাড়ায় গত সোমবার সকাল সাড়ে নয়টায় বজ্রপাতে মোজাউদ্দিন পাইকার (৫৬) নামের এক ব্যক্তির মৃত্যু হয়েছে। বাঙালিপুর ইউনিয়নের সদস্য মোস্তাফিজুর রহমান জানান, ঘটনার দিন মোজাউদ্দিন তাঁর বাড়ির পাশের খেত দেখতে যান। এ সময় বৃষ্টি শুরু হয়। একপর্যায়ে বিকট শব্দে বজ্রপাত হয়। এতে ঘটনাস্থলেই তিনি মারা যান। মোজাউদ্দিনের স্ত্রী, দুই ছেলে ও দুই মেয়ে রয়েছে। সৈয়দপুর (নীলফামারী) প্রতিনিধি শ্রমিক বিক্ষোভ নিয়োগপত্র প্রদান ও শ্রমিক হয়রানি বন্ধের দাবিতে গত সোমবার দুপুরে লালমনিরহাট শহরের প্রাণকেন্দ্র মিশন মোড় চত্বরে ট্রাক ও মোটরশ্রমিকেরা বিক্ষোভ করেন। এ সময় পথসভায় বক্তৃতা করেন জেলা বাস-মিনিবাস শ্রমিক ইউনিয়নের সভাপতি আমিরুল ইসলাম, সাধারণ সম্পাদক বুলবুল আহমেদ, জেলা ট্রাক শ্রমিক ইউনিয়নের সভাপতি পুলিন চন্দ্র রায়, সাধারণ সম্পাদক আবুল কালাম প্রমুখ। লালমনিরহাট প্রতিনিধি বিদ্যুৎস্পৃষ্ট হয়ে... নড়াইলে বিদ্যুৎস্পৃষ্ট হয়ে জাহানারা বেগম (৩২) নামের এক গৃহবধূর মৃত্যু হয়েছে। গত সোমবার দুপুরে পৌরসভার আলাদাতপুর বিলপাড়া এলাকায় এ ঘটনা ঘটে। এলাকাবাসী ও পুলিশ সূত্র জানায়, বিদ্যুৎ-চালিত পানির মোটর চালাতে গিয়ে তাঁর মৃত্যু ঘটে। নিহতের স্বামী শেখ আফজাল হোসেন বিদ্যুতের মিস্ত্রি। নড়াইল প্রতিনিধি বিতরণ বেসরকারি সংস্থা চলন্তিকা যুব সোসাইটির পক্ষ থেকে গত সোমবার খুলনায় প্রতিবন্ধীদের মধ্যে হুইল চেয়ার ও নগদ টাকা বিতরণ করা হয়। এ উপলক্ষে আয়োজিত অনুষ্ঠানে সোসাইটির চেয়ারম্যান খবিরুজ্জামান সভাপতিত্ব করেন। অনুষ্ঠানে প্রধান অতিথি ছিলেন সমাজসেবা অধিদপ্তরের খুলনার সহকারী পরিচালক দেলোয়ার হোসেন, বিশেষ অতিথি ছিলেন জলমা ইউপির চেয়ারম্যান আবদুল গফুর মোল্লা ও খুলনা জেলা সমাজকল্যাণ কর্মকর্তা কানিজ মোস্তফা। নিজস্ব প্রতিবেদক, খুলনা অভিযোগপত্র বিয়েতে রাজি না হওয়ায় সাতক্ষীরার শ্যামনগরে এক নারীকে এসিড মেরে ঝলসে দেওয়ার অভিযোগে দায়ের করা মামলায় আদালতে অভিযোগপত্র দাখিল করা হয়েছে। মামলার তদন্তকারী কর্মকর্তা শ্যামনগর থানার উপপরিদর্শক মোজাহিদ মোল্লা গত রোববার আদালতে এ অভিযোগপত্র দেন। মামলার বিবরণে জানা যায়, উপজেলার যাদবপুর গ্রামের লুৎফর রহমান পাশের গ্রাম চালতেঘাটার রাবেয়া খাতুনকে (১৯) কয়েক মাস ধরে বিয়ের প্রস্তাব দিয়ে আসছিলেন। লুৎফর বিবাহিত। তাই এ প্রস্তাবে রাবেয়ার পরিবার রাজি হননি। একপর্যায়ে গত ২২ ফেব্রুয়ারি রাতে এসিড ছুড়ে রাবেয়ার মুখমণ্ডলসহ শরীরের বিভিন্ন অংশ ঝলসে দেওয়া হয়। নিজস্ব প্রতিবেদক, সাতক্ষীরা~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-04-25/news/149330~~
~~বজ্রপাত বজ্র আহত মৃত্যু হত ~~
~~তাহিরপুরে বজ্রপাতে ৩ জনের মৃত্যু~~
~~সুনামগঞ্জ ও তাহিরপুর প্রতিনিধি | তারিখ: ২৫-০৪-২০১১~~
~~সুনামগঞ্জের তাহিরপুরে গতকাল রোববার বজ্রপাতে দুই ভাইসহ তিনজনের মৃত্যু হয়েছে। হাওর থেকে ধান কেটে বাড়ি ফেরার পথে আকস্মিক বজ্রপাতে তাদের মৃত্যু হয়। এরা হলেন-তাহিরপুর সদর ইউনিয়নের উজান তাহিরপুর গ্রামের আবদুল হাসিমের দুই ছেলে মাসুক আহমদ (১৫) ও মারুফ আহমদ (১৮) এবং বাদাঘাট ইউনিয়নের নাগরপুর গ্রামের আবদুর রশিদের ছেলে রুবেল আহমদ (১৮)। এ ছাড়া উজান তাহিরপুর গ্রামের আবদুল জব্বারের ছেলে জাহাঙ্গীর আলম (১৭) আহত হয়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-04-25/news/149331~~
~~বজ্রপাত বজ্র আহত নিহত মারা মৃত্যু হত ~~
~~একনজরে~~
~~| তারিখ: ২৫-০৪-২০১১~~
~~অশ্লীল নৃত্য বন্ধ বগুড়ার শিবগঞ্জ উপজেলার বড়িয়ারহাট এলাকায় তিনটি শিক্ষাপ্রতিষ্ঠানের মাঠে চলা মেলায় অশ্লীল নৃত্য ও জুয়া বন্ধ করে দিয়েছে প্রশাসন। ১৮ এপ্রিল থেকে সাত দিনব্যাপী এ মেলা শুরু হয়। গত শুক্রবার রাতে উপজেলা নির্বাহী কর্মকর্তা (ইউএনও) লুৎফর রহমানের নেতৃত্বে আইনশৃঙ্খলা রক্ষাকারী বাহিনীর সদস্যরা গিয়ে ওই সব অবৈধ কার্যকলাপ বন্ধ করে দেন। ২১ এপ্রিল প্রথম আলোয় ‘তিন শিক্ষাপ্রতিষ্ঠানের মাঠ দখল করে চলছে মেলা’ শিরোনামে একটি সংবাদ প্রকাশিত হয়। শিবগঞ্জ (বগুড়া) প্রতিনিধি দেবর-ভাবির মৃত্যু পঞ্চগড়ের তেঁতুলিয়া উপজেলার মাগুরমারী এলাকায় বজ্রপাতে দেবর ও ভাবি মারা গেছেন। গত শনিবার রাত নয়টায় এ ঘটনা ঘটে। নিহত দুজন হলেন দেবর আতিমুল (২৫) ও ভাবি শিরিনা (২৫)। তাঁদের শরীর ঝলসে গেছে। একই ঘটনায় শিরিনার স্বামী হামিদুল (৩০) আহত হয়েছেন। তাঁকে আশঙ্কাজনক অবস্থায় পঞ্চগড় সদর হাসপাতালে ভর্তি করা হয়েছে। পঞ্চগড় প্রতিনিধি মাদক সেবন করায়... মাদকদ্রব্য সেবনের অপরাধে বগুড়ার শেরপুরের বিশালপুর গ্রামের রফিকুল ইসলামকে (২৫) দুই বছরের সশ্রম কারাদণ্ড দেওয়া হয়েছে। ভ্রাম্যমাণ আদালতের বিচারক নির্বাহী ম্যাজিস্ট্রেট মো. মনজুর আলম প্রধান গত শনিবার তাঁকে এ দণ্ড দেন। শেরপুর থানা সূত্রে জানা গেছে, রফিকুল ইসলাম হেরোইন সেবন করতেন। শনিবার সন্ধ্যায় হেরোইন সেবন করার সময় পুলিশ তাঁকে আটক করে। পরে আদালত তাঁকে সাজা দেন। শেরপুর (বগুড়া) প্রতিনিধি চাল উদ্ধার খুলনার রূপসা উপজেলার এলাইপুর বাজারে অভিযান চালিয়ে পুলিশ গত শুক্রবার সকালে খোলাবাজারে বিক্রির (ওএমএস) ৪০ বস্তা চাল উদ্ধার করেছে। এ সময় পুলিশ ওএমএসের ডিলার আবদুর রহমান ও চাল ব্যবসায়ী দিলীপ কুমার পালকে গ্রেপ্তার করে। রূপসা থানার পুলিশ এ অভিযান চালায়। পরে উপজেলা নির্বাহী কর্মকর্তা ঘটনাস্থলে এসে ওই ডিলারের দোকান সিলগালা করে দেন। এ ঘটনায় এসআই শরিফুল ইসলাম বিশেষ ক্ষমতা আইনে উল্লিখিত দুজনকে আসামি করে মামলা করেছেন। নিজস্ব প্রতিবেদক, খুলনা মাদক ধ্বংস সীমান্ত এলাকা থেকে উদ্ধার করা আট কোটি ৮৩ লাখ টাকার ভারতীয় মাদকদ্রব্য বুলডোজার দিয়ে ধ্বংস করা হয়েছে। গত শনিবার বিকেলে যশোর সদর উপজেলার ঝুমঝুমপুর এলাকার ২২ বর্ডার গার্ড বাংলাদেশের (বিজিবি) সদর দপ্তরে এগুলো ধ্বংস করা হয়। গত ছয় মাসে এগুলো উদ্ধার করা হয়। এসবের মধ্যে ছিল ফেনসিডিল, মদ, গাঁজা ও হেরোইন। যশোর । পুনর্নির্বাচন সম্পন্ন পিরোজপুর সদর উপজেলার শারিকতলা-ডুমরিতলা ইউনিয়নের ৭ নম্বর (হরিণা গ্রাম) ওয়ার্ডের ইউপি সদস্যপদে নির্বাচন গত শনিবার পুনরায় হয়েছে। এতে আনসার আলী হাওলাদার বিজয়ী হন। এ সময় নানা অপরাধে ভ্রাম্যমাণ আদালত চারজনকে দুই হাজার ৭০০ টাকা জরিমানা করেন। এর আগে ২ এপ্রিল অনুষ্ঠিত নির্বাচনে সদস্য পদপ্রার্থী আ. করিম মৃধা ও আনসার আলী হাওলাদার সমানসংখ্যক ভোট পেয়েছিলেন। এ কারণে ওই ওয়ার্ডে পুনর্নির্বাচন হয়েছে। পিরোজপুর প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-04-24/news/149152~~
~~বজ্রপাত বজ্র আহত নিহত বৃষ্টি মারা মৃত্যু হত হতাহত ~~
~~তেঁতুলিয়া ও হাতিয়ায় বজ্রপাতে তিনজন নিহত~~
~~পঞ্চগড় ও হাতিয়া (নোয়াখালী) প্রতিনিধি | তারিখ: ২৪-০৪-২০১১~~
~~পঞ্চগড়ের তেঁতুলিয়া উপজেলা এবং নোয়াখালীর হাতিয়া উপজেলায় গতকাল শনি ও আজ রোববার বজ্রপাতে তিনজনের মৃত্যু হয়েছে। আমাদের পঞ্চগড় প্রতিনিধি জানান, পঞ্চগড়ের তেঁতুলিয়া মাগুরমারী এলাকায় বজ্রপাতে দুজন নিহত এবং একজন আহত হয়েছেন। গতকাল শনিবার রাত নয়টার দিকে বজ্রপাতে এ হতাহতের ঘটনা ঘটে। নিহতরা হলেন—বজ্রপাতে আহত হামিদুলের (৩০) স্ত্রী শিরিনা (২৫) এবং ভাই আতিমুল (২৫)। হামিদুল পঞ্চগড় আধুনিক সদর হাসপাতালে চিকিত্সাধীন আছেন। পারিবারিক সূত্রে জানা গেছে, তেঁতুলিয়া উপজেলার দেবনগর ইউনিয়নের মাগুরমারী গ্রামের আতিমুল ও হামিদুল ঘরে এবং শিরিনা পাশে রান্নাঘরে কাজ করছিলেন। রাত নয়টার দিকে বিদ্যুত্ চমকিয়ে বজ্রপাত হয়। এতে আতিমুল ও শিরিনা ঘটনাস্থলেই মারা যান। তেঁতুলিয়ার উপজেলা চেয়ারম্যান মোক্তারুল হক বজ্রপাতে দুজনের মৃত্যুর বিষয়টি নিশ্চিত করেছেন। আমাদের হাতিয়া (নোয়াখালী) প্রতিনিধি জানান, আজ বেলা সাড়ে ১১টার দিকে নোয়াখালীা দ্বীপ উপজেলা হাতিয়ার নিঝুম দ্বীপ ইউনিয়নে বজ্রপাতে নুরুদ্দীন (৩৫) নামে একজনের মৃত্যু হয়েছে। তাঁর বাবার নাম মজল করিম। তিনি নিঝুম দ্বীপ ইউনিয়নের ২ নম্বর ওয়ার্ডের ইসলামপুর গ্রামের বাসিন্দা। নিঝুম দ্বীপ জুনিয়র উচ্চবিদ্যালয়ের প্রধান শিক্ষক সাইফুল্লাহ বিষয়টি নিশ্চিত করে জানান, বৃষ্টির মধ্যে বাড়ি ফেরার পথে বজ্রপাতে নুরুদ্দীনের মৃত্যু হয়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-04-22/news/148582~~
~~বজ্রপাত বজ্র আহত নিহত মৃত্যু হত ~~
~~ব্রাহ্মণবাড়িয়ায় বজ্রপাতে ছয়জনের মৃত্যু~~
~~আখাউড়া (ব্রাহ্মণবাড়িয়া) প্রতিনিধি | তারিখ: ২২-০৪-২০১১~~
~~ব্রাহ্মণবাড়িয়া সদর উপজেলার কাজলা বিলে ধান কাটা শেষে বাড়ি ফেরার সময় বজ্রপাতে ছয় ব্যক্তির মৃত্যু হয়েছে। এ ছাড়া আরও অন্তত তিনজন আহত হয়েছেন। গত বুধবার সন্ধ্যায় এ ঘটনা ঘটে। বজ্রপাতে নিহত ব্যক্তিরা হলেন সদর উপজেলার চিনাইর গ্রামের উত্তরপাড়ার হাকিম মিয়া, আমির হোসেন ও আফু মিয়া; ময়মনসিংহের তারাকান্দার বনপলাশিয়া গ্রামের কৃষিশ্রমিক জামাল মিয়া এবং হালুয়াঘাটের দুবাউড়া গ্রামের কৃষিশ্রমিক আবুল কালাম ও ইয়াকুব মিয়া। প্রত্যক্ষদর্শী সূত্রে জানা গেছে, কাজলা বিলের আশপাশের কয়েক কিলোমিটার এলাকায় কোনো বাড়িঘর নেই। বিলটিতে এখন ধান কাটা চলছে। প্রতিদিন সেখানে শতাধিক মানুষ ধান কাটে। বুধবার বিকেলে আকাশে মেঘ জমে। পরে ঘন ঘন বিদ্যুৎ চমকাতে থাকে। এ সময় লোকজন তিতাস নদী পার হয়ে নিরাপদ আশ্রয়ের দিকে ছোটে। খেয়াঘাটের মাঝি নিকাইল মিয়া প্রথম আলোকে জানান, প্রথম দফায় প্রায় ৩৫ জনকে নদী পার করেন তিনি। দ্বিতীয়বার আরও অন্তত ৩৫ জনকে নৌকায় তোলেন। তীরের কাছাকাছি পৌঁছালে হঠাৎ বিদ্যুৎ চমকালে তিনি নদীর পানিতে পড়ে যান। চিনাইর গ্রামের সিরু মিয়া সরদার নামের এক ব্যক্তি জানান, তিনি তীরেই ছিলেন। বজ্রপাতের পর খেয়া নৌকার কাছে গিয়ে তিনি দেখতে পান কৃষিশ্রমিক ইয়াকুব ও আবুল কালাম বসে আছেন। কিন্তু ধরতে গেলেই তাঁরা ঢলে পড়েন। পরে ব্রাহ্মণবাড়িয়া সদর হাসপাতালে নেওয়া হলে কর্তব্যরত চিকিৎসক তাঁদের মৃত ঘোষণা করেন। খেয়া নৌকার আরও চারজন আরোহী তখন নিখোঁজ ছিলেন। রাত প্রায় ১২টার দিকে নদীতে জাল ফেলে তাঁদের লাশ উদ্ধার করা হয়। কৃষিশ্রমিকদের লাশ তাঁদের স্বজনেরা গতকাল বৃহস্পতিবার দুপুরে নিয়ে গেছেন। এ ছাড়া চিনাইর গ্রামের তিনজনের লাশ চিনাইর বাজার এলাকায় কবরস্থানে দাফন করা হয়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-04-20/news/148010~~
~~বজ্রপাত বজ্র ঝড় বৃষ্টি মারা মৃত্যু হত ~~
~~একনজরে~~
~~| তারিখ: ২০-০৪-২০১১~~
~~স্বর্ণপদক রাজশাহী বিশ্ববিদ্যালয়ের বিজ্ঞান অনুষদের ডিন রসায়ন বিভাগের অধ্যাপক তোফাজ্জল হোসেন তরফদারকে ২০০৯ সালের বাংলাদেশ বিজ্ঞান একাডেমি স্বর্ণপদকের জন্য মনোনীত করা হয়েছে। দেশে উচ্চতর ক্ষেত্রে ভৌতবিজ্ঞানের প্রসারে এবং মৌলিক উদ্ভাবনী গবেষণায় গুরুত্বপূর্ণ অবদানের জন্য তাঁকে এ পদক দেওয়া হচ্ছে। বাংলাদেশ বিজ্ঞান একাডেমির সাধারণ সম্পাদক নাইয়ুম চৌধুরী স্বাক্ষরিত এক বিজ্ঞপ্তিতে এ তথ্য জানানো হয়েছে। ইতিপূর্বে রাজশাহী বিশ্ববিদ্যালয় থেকে পদার্থবিজ্ঞান বিভাগের অধ্যাপক অরুণ কুমার বসাক এ পুরস্কার পেয়েছিলেন। রাজশাহী বিশ্ববিদ্যালয় প্রতিনিধি প্রভাষক গ্রেপ্তার টাকার বিনিময়ে পরীক্ষার খাতায় নম্বর বাড়িয়ে দেওয়ার সময় কুড়িগ্রামের ফুলবাড়ী ডিগ্রি কলেজের ইংরেজি বিভাগের প্রভাষক হোসেন সোহ্রাওয়ার্দীকে পুলিশ গ্রেপ্তার করেছে। পুলিশ জানায়, ওই প্রভাষক পরীক্ষক হিসেবে অনার্স দ্বিতীয় বর্ষের ইংরেজি (আবশ্যক) পরীক্ষার ৫০টি খাতা দেখার দায়িত্ব পান। তিনি দালাল নিযুক্ত করে পাস নম্বর দেওয়ার বিনিময়ে চার হাজার থেকে ছয় হাজার টাকা আদায় করা শুরু করেন। সোমবার বিকেলে ফুলবাড়ী মাস্টার পাড়া গ্রামে তাঁর বাসায় অভিযান চালিয়ে তাঁকেসহ দালাল কাশিপুর গ্রামের শফিকুল ও পরীক্ষার্থী রাজিয়া রেজওয়ানা মুন্নিকে আটক করা হয়। এ ব্যাপারে একটি মামলা হয়েছে। নিজস্ব প্রতিবেদক, কুড়িগ্রাম বজ্রপাতে মৃত্যু সিরাজগঞ্জের বেলকুচি সলপ উচ্চবিদ্যালয়ের সপ্তম শ্রেণীর ছাত্র হাফিজুল ইসলাম (১৩) গত সোমবার সন্ধ্যায় বজ্রপাতে মারা গেছে। সে উপজেলার সগুনা গ্রামের আখতার হোসেনের ছেলে। ঝড়-বৃষ্টির সময় সে তার নানির সঙ্গে গ্রামের পাশে বোরো খেতে শ্যালো মেশিনের ঘরের দরজা বন্ধ করতে গেলে বজ্রপাতে তার মৃত্যু হয়। তার মৃত্যুতে গতকাল সকালে সলপ উচ্চবিদ্যালয়ে শোকসভা ও মিলাদ মাহফিল অনুষ্ঠিত হয়েছে। উল্লাপাড়া (সিরাজগঞ্জ) প্রতিনিধি যোগাযোগ দুর্যোগ ফরিদপুরে জেলা পরিষদের সম্মেলনকক্ষে গতকাল ‘দুর্যোগ ঝুঁকি হ্রাস প্রকল্পের অবহিতকরণ সভা’ অনুষ্ঠিত হয়। বেসরকারি উন্নয়ন সংস্থা আমরা কাজ করি (একেকে) এর আয়োজন করে। সভায় সদরপুরের চর নাসিরপুর ইউনিয়ন পরিষদের চেয়ারম্যান মো. মজিবুর রহমান মাতুব্বর বলেন, ‘আমরা সব সময় দুর্যোগের মধ্যে আছি, যার নাম যোগাযোগ দুর্যোগ। এ কারণে ওখানে ১৫ টাকা লিটার দামে দুধ বিক্রি হয়। কিন্তু ফরিদপুর শহরে বিক্রি হয় ৪০ টাকা দরে।’ ফরিদপুর । শ্বাসরোধে হত্যা! গোপালগঞ্জ শহরে মৌলভী পাড়ায় নিজের বাড়িতে গত সোমবার রাতে গৃহবধূ পারভীন রেখাকে (৪০) শ্বাসরোধে হত্যা করা হয়েছে। গোপালগঞ্জ থানার ভারপ্রাপ্ত কর্মকর্তা (ওসি) বোরহান উদ্দিন জানান, সেনাবাহিনীর ক্যাপ্টেন (অবসরপ্রাপ্ত) আকবর আলী মোল্লা পাড়ার মসজিদে এশার নামাজ পড়তে যান। ফিরে এসে দেখেন, ঘরের আড়ার সঙ্গে তাঁর স্ত্রী ঝুলছেন। গোপালগঞ্জ সদর হাসপাতালে নেওয়া হলে চিকিৎসকেরা তাঁকে মৃত ঘোষণা করেন। এ ব্যাপারে পরিবারের পক্ষ থেকে একটি লিখিত অভিযোগ দেওয়া হয়েছে। রহস্যাবৃত এই হত্যাকাণ্ডের তদন্ত চলছে। গোপালগঞ্জ প্রতিনিধি ছাত্রলীগের কমিটি অবশেষে ভোলা জেলা ছাত্রলীগের কমিটি গঠন করা হয়েছে। গত রোববার কোনো আনুষ্ঠানিকতা ছাড়াই কেন্দ্র থেকে বিজ্ঞপ্তির মাধ্যমে আবিদুল আলমকে সভাপতি ও আক্তার হোসেনকে সম্পাদক করে ১০১ সদস্যবিশিষ্ট কমিটি গঠন করার অনুমোদন দেওয়া হয়। আবিদুল আলম জানান, কমিটির অপর সদস্যদের নাম পরে ঘোষণা করা হবে বলে জানানো হয়েছে। পাঁচ মাস আগে জেলা ছাত্রলীগের কমিটি ভেঙে দেওয়া হয়েছিল। ভোলা প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-04-19/news/147767~~
~~বজ্রপাত বজ্র আহত ক্ষতি ঝড় নিহত বিধ্বস্ হত ~~
~~শেরপুরে কালবৈশাখী ঝড়ে নিহত ১~~
~~শেরপুর প্রতিনিধি | তারিখ: ১৯-০৪-২০১১~~
~~শেরপুরে গতকাল সোমবার কালবৈশাখী ঝড়ের সময় বজ্রপাতে সবুজা বেগম (২৫) নামের এক গৃহবধূ নিহত হয়েছেন। ঝড়ে জেলা সদর, ঝিনাইগাতী, শ্রীবরদী, নকলা ও নালিতাবাড়ী উপজেলার পাঁচ শতাধিক কাঁচা ঘরবাড়ি বিধ্বস্ত হয়েছে। উঠতি বোরো ফসল ও সবজি আবাদের ব্যাপক ক্ষতি হয়েছে। ঝড়ে ঘর ও গাছের চাপায় ১০ জন আহত হয়েছেন। নিহত সবুজা বেগম ঝিনাইগাতী উপজেলার হলদীবাটা গ্রামের কাশেম আলীর স্ত্রী।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-04-16/news/146911~~
~~বজ্রপাত বজ্র আহত ঝড় নিহত মারা মৃত্যু হত ~~
~~একনজরে~~
~~| তারিখ: ১৬-০৪-২০১১~~
~~বিস্ফোরণে আহত গ্যাসের সিলিন্ডার বিস্ফোরণে এক বেলুন বিক্রেতার ডান হাত ও বাঁ পা শরীর থেকে বিচ্ছিন্ন হয়ে গেছে। গুরুতর আহত অবস্থায় তাঁকে রাজশাহী মেডিকেল কলেজ হাসপাতালে ভর্তি করা হয়েছে। গত বুধবার সকাল ১০টার দিকে রাজশাহী বিশ্ববিদ্যালয়ের কাজলা গেটে এ ঘটনা ঘটে। আহত ওই ব্যক্তির নাম জিলুক (৪০)। তাঁর বাড়ি রাজশাহী মহানগরের বেলদারপাড়া এলাকায়। প্রত্যক্ষদর্শীরা জানান, জিলুক বিশ্ববিদ্যালয় স্কুল অ্যান্ড কলেজের মাঠে বেলুন ফোলানোর জন্য সিলিন্ডার চালু করার সময় হঠাৎ বিস্ফোরণ ঘটে। এতে তাঁর ডান হাত ও বাম পা শরীর থেকে বিচ্ছিন্ন হয়ে যায়।  রাজশাহী বিশ্ববিদ্যালয় প্রতিনিধি বজ্রপাতে ২ জনের মৃত্যু কুড়িগ্রামের ভূরুঙ্গামারী উপজেলার কমলারকুটি গ্রামে গত বৃহস্পতিবার দুপুরে কালবৈশাখী ঝড়ের সময় বজ্রপাতে এক শিশু ও একজন নারী শ্রমিকের মৃত্যু হয়েছে। গ্রামের একটি পুকুরে মাটি কাটছিলেন একই গ্রামের ফকরউদ্দিনের মেয়ে ফেলানী (৩৮) ও আন্ধারীঝাড় হাটেরকুটি গ্রামের আবদুল কাদেরের মেয়ে রোজিনা (১২) বেগম। এ সময় আকস্মিক কালবৈশাখী ঝড় শুরু হয়। ঝড়ের সময় বজ্রপাতে ঘটনাস্থলেই তাঁদের মৃত্যু হয়। তাঁদের লাশ বিকেলে নিজ নিজ গ্রামে দাফন করা হয়েছে।  নিজস্ব প্রতিবেদক, কুড়িগ্রাম সংঘর্ষে নিহত ১ সিরাজগঞ্জ সদর উপজেলার কান্দাপাড়া গ্রামে দুই পক্ষের সংঘর্ষে রণজিৎ সরকার (২৮) নামের একজন নিহত ও পাঁচজন আহত হয়েছে। গত বুধবার রাত আটটার দিকে এ ঘটনা ঘটে। কান্দাপাড়া বাজারে নিহত রণজিতের চাচির মনোহারী দোকানে একই গ্রামের সিরাজুল ইসলাম বাকিতে সওদা নিতেন। বুধবার সন্ধ্যায় সওদা নিতে গেলে আগের বাকি টাকা চাওয়ায় রণজিতের চাচির সঙ্গে সিরাজুলের কথা-কাটাকাটি হয়। একপর্যায়ে উভয়পক্ষের লোকজন সংঘর্ষে লিপ্ত হয়। এ সময় প্রতিপক্ষের দায়ের কোপে রণজিৎ গুরুতর আহত হন। সিরাজগঞ্জ সদর হাসপাতালে বুধবার দিবাগত রাত তিনটার দিকে তিনি মারা যান।  নিজস্ব প্রতিবেদক, সিরাজগঞ্জ একজন খুন জমি নিয়ে বিরোধের জের ধরে নড়াইলের লোহাগড়া উপজেলার দাশেরডাঙ্গা গ্রামে প্রতিপক্ষের হাতে ইতালেব (৫৫) নামের এক ব্যক্তি খুন হয়েছেন। তিনি ওই গ্রামের নসিমউদ্দিন মোল্লার ছেলে। গত বৃহস্পতিবার রাতে যশোর সদর হাসপাতালে তাঁর মৃত্যু হয়। এলাকাবাসী ও পুলিশ সূত্রে জানা গেছে, প্রতিপক্ষের বেশ কয়েকজন লোক বৃহস্পতিবার দুপুরে বিরোধপূর্ণ জমি থেকে গাছ কাটতে গেলে ইতালেবসহ তাঁর আত্মীয়স্বজন বাধা দেন। এতে ক্ষিপ্ত হয়ে প্রতিপক্ষের লোকজন তাঁদের ওপর হামলা চালালে ইতালেব, শহিদুল মোল্লা, কালা চাঁদ, আবদুর রশিদ ও মামুন জখম হন। আহত অন্য ব্যক্তিদের বিভিন্ন হাসপাতালে ভর্তি করা হয়েছে।  লোহাগড়া (নড়াইল) প্রতিনিধি যুবকের যাবজ্জীবন ধর্ষণের দায়ে মাদারীপুরে নাজমুল নপ্তি (২৬) নামের এক যুবককে যাবজ্জীবন কারাদণ্ড ও দুই লাখ টাকা জরিমানা করা হয়েছে। মাদারীপুর জেলা ও দায়রা জজ আদালতের বিচারক আতাউর রহমান গত বুধবার এ রায় দেন। নাজমুল মাদারীপুর সদর উপজেলার খাদনসী গ্রামের সত্তার নপ্তির ছেলে। মামলার বিবরণে জানা গেছে, ২০০৯ সালের ৭ জুলাই রাতে রাজৈর উপজেলার আমগ্রামের শাফিয়া শরীফের মাহফিলে আসা একই উপজেলার সুতারকান্দি গ্রামের এক তরুণীকে নাজমুল ফুসলিয়ে পাশের একটি জঙ্গলে নিয়ে ধর্ষণ করে।  মাদারীপুর প্রতিনিধি মৌমাছির কামড়ে মৃত্যু ঝিনাইদহের কালীগঞ্জ উপজেলার মধুপুর গ্রামে মৌচাক থেকে মধু আহরণের সময় ইমদাদুল হক (৩৮) নামের এক ব্যক্তি মৌমাছির কামড়ে মারা গেছেন। মঙ্গলবার গভীর রাতে এ ঘটনা ঘটে। ইমদাদুল একই গ্রামের আবদুল জলিলের ছেলে। ওই গ্রামের বাসিন্দা আসাদুজ্জামান জানান, ইমদাদের বাড়ির পাশের একটি শিমুলগাছের মৌচাক থেকে মঙ্গলবার রাত ১২টার দিকে ইমদাদুল মধু সংগ্রহ করতে গাছে ওঠেন। মৌচাক কাটার একপর্যায়ে সেটি তাঁর শরীরের ওপর পড়ে। তড়িঘড়ি করে ইমদাদুল গাছ থেকে নেমে পড়েন। এ সময় অনেক মৌমাছি তাঁকে কামড়ায়। মৌমাছির কামড়ে ছটফট করতে থাকেন ইমদাদুল। পরে হাসপাতালে নেওয়ার পথে তাঁর মৃত্যু হয়।  নিজস্ব প্রতিবেদক, ঝিনাইদহ সংঘর্ষে আহত ৬০ সুনামগঞ্জে গ্রামের রাস্তার মাটিকাটা নিয়ে বিরোধকে কেন্দ্র করে দুই পক্ষের সংঘর্ষে উভয় পক্ষের ৬০ জন আহত হয়েছে। বৃহস্পতিবার সকালে সদর উপজেলার মোহনপুর ইউনিয়নের জগজীবনপুর গ্রামে এ ঘটনা ঘটে। সুনামগঞ্জ সদর থানার ভারপ্রাপ্ত কর্মকর্তা (ওসি) আতাউর রহমান জানান, পুলিশ খবর পেয়ে ঘটনাস্থলে গেছে।  সুনামগঞ্জ প্রতিনিধি মারধরে মৃত্যু ময়মনসিংহের সুতিয়াখালী আশ্রয়ণ প্রকল্পে গতকাল প্রতিবেশীদের মারধরে আবুল কালাম (৪৫) নামের এক ব্যক্তির মৃত্যু হয়েছে। এ ঘটনায় কালামের ছেলে মো. উসমান গনি ছয়জনকে আসামি করে মামলা করেছেন। পুলিশ জানিয়েছে, আশ্রয়ণ প্রকল্পে থাকতে গিয়ে আবুল কালাম ও প্রতিবেশী মো. বাবুল মিয়ার মধ্যে কথা-কাটাকাটি হয়। একপর্যায়ে বাবুল মিয়া ও তাঁর পরিবারের কয়েকজন মিলে আবুল কালামকে কিল-ঘুষি মেরে আহত করে। পরিবারের লোকজন কালামকে উদ্ধার করে হাসপাতালে নিয়ে গেলে চিকিৎসক তাঁকে মৃত ঘোষণা করেন।  ময়মনসিংহ ।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-04-14/news/146733~~
~~বজ্রপাত বজ্র ঝড় বৃষ্টি ~~
~~চট্টগ্রামে কালবৈশাখী ঝড়ে বর্ষবরণ অনুষ্ঠানে ছন্দপতন~~
~~নিজস্ব প্রতিবেদক, চট্টগ্রাম | তারিখ: ১৪-০৪-২০১১~~
~~চট্টগ্রামে আজ বৃহস্পতিবার সকালে ব্যাপক ঝড়-বৃষ্টি হয়েছে। এতে নগরে আয়োজিত বাংলা নববর্ষের অনুষ্ঠানে কিছুটা ছন্দপতন ঘটে। আজ সকাল সাড়ে অাটটা থেকে সাড়ে নয়টা পর্যন্ত হঠাৎ কালবৈশাখী ঝড়-বৃষ্টি শুরু হয়। সঙ্গে প্রচণ্ড বেগে বাতাস ও বজ্রপাত ছিল। এ সময় নগরের ডিসি হিলে সম্মিলিত পয়লা বৈশাখ উদ্যাপন পরিষদের সাংস্কৃতিক অনুষ্ঠানের পরিবেশনা বন্ধ হয়ে পড়ে। এ ছাড়া সিআরবি এলাকায়ও বর্ষবরণ অনুষ্ঠান বন্ধ হয়ে যায়। অবশ্য পরে বৃষ্টি বন্ধ হলে অনুষ্ঠান যথারীতি শুরু হয়। এখন আবহাওয়া ভালো রয়েছে। বৃষ্টির পর আবার রোদ উঠেছে। বর্ষবরণ অনুষ্ঠানকে কেন্দ্র করে নগরে হাজার হাজার মানুষের ঢল নেমেছে। চট্টগ্রাম চারুশিল্পী সম্মিলন পরিষদের উদ্যোগে একটি মঙ্গল শোভাযাত্রা বের হওয়ার কথা রয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2011-04-13/news/146384~~
~~বজ্রপাত বজ্র ঝড় ~~
~~গোয়ালন্দে টেলিটকের সংযোগ বন্ধ নয় দিন~~
~~গোয়ালন্দ (রাজবাড়ী) প্রতিনিধি | তারিখ: ১৩-০৪-২০১১~~
~~রাজবাড়ীর গোয়ালন্দে নয় দিন ধরে টেলিটকের সংযোগ নয় দিন ধরে বিকল রয়েছে। এ ছাড়া ২৫৬টি টেলিফোন লাইন বন্ধ রয়েছে কয়েক বছর ধরে। গোয়ালন্দ ডিজিটাল টেলিফোন এক্সচেঞ্জ । জানায়, ৪ এপ্রিল সন্ধ্যার দিকে ঝড়ের সময় বজ্রপাত হলে ওই কার্যালয়ের ওপর নির্মিত টেলিটক টাওয়ারের মাইক্রোওয়েভ লিংক বিকল হয়ে পড়ে। এরপর থেকে বিকল হয়ে যায় টেলিটকের নেটওয়ার্ক। এদিকে গোয়ালন্দ থেকে দৌলতদিয়া ও খানখানাপুর পর্যন্ত ৩০ পিয়ারের কেব্লটি চার বছর ধরে এবং গোয়ালন্দ বাজার থেকে পৌরসভার বদিউজ্জামান ব্যাপারিপাড়া (বাহাদুরপুর) পর্যন্ত ১০ পিয়ারের কেব্লটিও পাঁচ বছর ধরে নষ্ট থাকায় এসব লাইনের অর্ধশতাধিক গ্রাহক টেলিফোন সার্ভিস থেকে বঞ্চিত। এতে গ্রাহকেরা ভোগান্তিতে রয়েছেন। এতে সরকার বঞ্চিত হচ্ছে বিপুল অঙ্কের রাজস্ব আয় থেকে। খানখানাপুর মকবুলের দোকান এলাকার বাসিন্দা আলতাব হোসেন অভিযোগ করেন, চার বছর ধরে তাঁর টেলিফোন লাইন বন্ধ রয়েছে। বিষয়টি কর্তৃপক্ষকে জানানোর পর এখনো সমাধানের কোনো উদ্যোগ নেওয়া হয়নি। এক্সচেঞ্জ ।ের অপারেটর জাহিদ হোসেন বলেন, দীর্ঘদিন এসব লাইন বন্ধ থাকায় গ্রাহকেরা নিয়মিত অভিযোগ নিয়ে আসেন। বিষয়টি কর্তৃপক্ষকে জানানো হয়েছে। নেটওয়ার্ক অ্যান্ড অপারেশন টেলিটক ফরিদপুরের কর্মকর্তা বেলায়েত হোসেন প্রথম আলোকে বলেন, বজ্রপাতের কারণে রাজবাড়ী থেকে গোয়ালন্দের টেলিটক লাইনের মাইক্রোওয়েভ লিংক ফল্ট বা বিকল হওয়ায় স্থানীয়ভাবে গ্রাহক নেটওয়ার্ক সার্ভিস বিকল রয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-10-17/news/102026~~
~~বজ্রপাত বজ্র নিহত বৃষ্টি মারা হত ~~
~~শিবগঞ্জে বজ্রপাতে নিহত তিন~~
~~নিজস্ব প্রতিবেদক, চাঁপাইনবাবগঞ্জ | তারিখ: ১৭-১০-২০১০~~
~~চাঁপাইনবাবগঞ্জের শিবগঞ্জ উপজেলায় বজ্রপাতে তিনজন নিহত হয়েছেন। উপজেলার মনাকষা ইউনিয়নের ঠুটাপাড়া এলাকায় গতকাল শনিবার এ ঘটনা ঘটে। নিহত ব্যক্তিরা হলেন, ঠুটাপাড়ার রহমতউল্লাহর ছেলে আসাদ (৪৩), একই এলাকার সামিদ আলীর ছেলে খাইরুল ইসলাম (৪২) এবং কামারপাড়ার ফজলুর রহমানের ছেলে নাসির উদ্দীন (৩৫)। স্থানীয় সূত্রে জানা গেছে, গতকাল দুপুর আড়াইটার দিকে প্রচণ্ড বৃষ্টির মধ্যে ওই তিনজন একটি জমিতে কৃষিকাজ করছিলেন। ওই সময় বজ্রপাত হলে ঘটনাস্থলেই তাঁরা মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-10-09/news/99896~~
~~বজ্রপাত বজ্র আহত ক্ষতি ঝড় নিহত বিধ্বস্ বৃষ্টি মারা মৃত্যু হত ~~
~~অস্বাভাবিক জোয়ারে বাঁধে ভাঙন, বিপর্যস্ত উপকূল~~
~~প্রথম আলো ডেস্ক | তারিখ: ০৯-১০-২০১০~~
~~বঙ্গোপসাগরে সৃষ্ট নিম্নচাপের প্রভাবে গতকাল শুক্রবার উপকূলীয় এলাকায় জোয়ারের পানি স্বাভাবিকের চেয়ে তিন থেকে সাত ফুট উচ্চতায় প্রবাহিত হয়েছে। এতে প্লাবিত হয়েছে উপকূলের অন্তত ৩৫০টি গ্রাম। পানিবন্দী হয়ে পড়েছে উপকূলের সাত লক্ষাধিক মানুষ। তলিয়ে গেছে ৬৬ হাজার পুকুর ও চিংড়িঘের। এ ছাড়া বরগুনা, ঝালকাঠি, খুলনা, ফরিদপুর, মহেশখালীতে উপকূল ও নদীতীরবর্তী এলাকার বেড়িবাঁধ ভেঙে নতুন নতুন অঞ্চল প্লাবিত হয়েছে। বরগুনা ও ভোলায় পানিতে ডুবে এবং ঘরের চাপায় গত বৃহস্পতিবার ও গতকাল শুক্রবার আটজনের মৃত্যু হয়েছে। এদিকে গতকাল দিনভর বরগুনা, পটুয়াখালী, ভোলা, ঝালকাঠিসহ উপকূলীয় এলাকায় ঝড় ও বৃষ্টি হয়েছে। বন্ধ রয়েছে মংলা বন্দরে অবস্থানরত দেশি-বিদেশি সব বাণিজ্যিক জাহাজে পণ্য বোঝাই ও খালাসের কাজ। চট্টগ্রাম । জানায়, উত্তর-পশ্চিম বঙ্গোপসাগর ও তৎসংলগ্ন পশ্চিমবঙ্গ-বাংলাদেশ উপকূল এলাকায় অবস্থানরত নিম্নচাপটি আরও উত্তর-পূর্ব দিকে অগ্রসর হয়ে গতকাল সন্ধ্যা ছয়টার দিকে মংলার কাছ দিয়ে পশ্চিমবঙ্গ-বাংলাদেশ উপকূল অতিক্রম করেছে। এটি বর্তমানে বরিশাল, নোয়াখালী ও তৎসংলগ্ন এলাকায় স্থল নিম্নচাপ হিসেবে অবস্থান করছে। আবহাওয়াবিদেরা জানিয়েছেন, এই নিম্নচাপ আরও উত্তর-পূর্ব দিকে অগ্রসর হয়ে বৃষ্টি ঝরিয়ে ক্রমান্বয়ে দুর্বল হবে। উত্তর বঙ্গোপসাগরে বায়ুচাপের তারতম্যের আধিক্য বিরাজ করছে। এর প্রভাবে উত্তর বঙ্গোপসাগর এবং বাংলাদেশের উপকূলীয় এলাকায় ঝোড়ো হাওয়া অব্যাহত থাকতে পারে। সেই সঙ্গে চট্টগ্রাম, কক্সবাজার ও মংলা সমুদ্রবন্দরকে ৩ নম্বর স্থানীয় সতর্কসংকেত দেখিয়ে যেতে বলা হয়েছে। পতেঙ্গা আবহাওয়া দপ্তর সূত্রে জানা গেছে, উপকূলীয় জেলা কক্সবাজার, চট্টগ্রাম, নোয়াখালী, ফেনী, লক্ষ্মীপুর, ভোলা, বরিশাল, পটুয়াখালী, বরগুনা, চাঁদপুর, পিরোজপুর, ঝালকাঠি, বাগেরহাট, খুলনা, সাতক্ষীরা এবং অদূরবর্তী দ্বীপ ও চরগুলো স্বাভাবিক জোয়ারের চেয়ে দুই থেকে চার ফুট অধিক উচ্চতার বায়ুতাড়িত জলোচ্ছ্বাসে প্লাবিত হতে পারে। উত্তর বঙ্গোপসাগর ও গভীর সাগরে অবস্থানরত মাছ ধরার নৌকা ও ট্রলারগুলোকে পরবর্তী নির্দেশ না দেওয়া পর্যন্ত নিরাপদ আশ্রয়ে থাকতে বলা হয়েছে। বরগুনা ও ভোলায় আটজনের মৃত্যু: বরগুনার আমতলী উপজেলার টিয়াখালী ও আঠারোগাছিয়া গ্রামে গতকাল সকাল সাতটার দিকে টর্নেডোর আঘাতে শতাধিক ঘরবাড়ি লন্ডভন্ড হয়ে গেছে। ঘরের চাপায় টিয়াখালী গ্রামে নরেন (৭) ও আঠারোগাছিয়া গ্রামে মিনারা বেগম (২৮) নামে দুজনের মৃত্যু হয়েছে। কয়েক মিনিট স্থায়ী টর্নেডোর সময় আহত হয় ২৫ জন। এদের মধ্যে সাতজনকে আমতলী উপজেলা স্বাস্থ্য কমপ্লেক্স ও পটুয়াখালী সদর হাসপাতালে ভর্তি করা হয়েছে। এদিকে, বৃহস্পতিবার রাতে বরগুনার তালতলী উপজেলার সাগরের মোহনায় ডুবে যাওয়া এফবি আজমির ট্রলারের নিখোঁজ এক জেলের লাশ গতকাল তালতলীর বাইনতলা এলাকা থেকে উদ্ধার করা হয়েছে। তাঁর বাড়ি চট্টগ্রামে। নাম জানা যায়নি। এ ছাড়া বরগুনা শহরের চরকলোনি এলাকার সুজন মিয়ার ছেলে শাফিন (৫) গতকাল বাড়ির চারপাশে থাকা পানিতে খেলার সময় গভীর পানিতে ডুবে মারা গেছে। স্থানীয় সূত্র জানায়, গতকাল বিকেলে ভোলার মনপুরা উপজেলার মনপুরা ইউনিয়নের আন্দিরপাড়ের স্বপনচন্দ্র দাসের দুই বছরের ছোট ছেলে মরণচন্দ্র দাস গতকাল পানিতে ডুবে মারা গেছে। এ ছাড়া বৃহস্পতিবার দিবাগত রাতে চরফ্যাশনের চরনলুয়া গ্রামের মমতাজ বেগম পানিতে ডুবে, দক্ষিণ ফ্যাশন গ্রামের মাসুমা বেগম ঘর চাপা পড়ে এবং চর যমুনার জয়নাল পণ্ডিত (৭০) দীর্ঘক্ষণ পানির মধ্যে থাকায় ঠান্ডাজনিত কারণে মারা গেছেন। ভোলা জেলা প্রশাসক মো. মেসবাহুল ইসলাম প্রথম আলোকে বলেন, ‘এঁদের মৃত্যুর খবর আমিও শুনেছি।’ এদিকে, টানা বৃষ্টি ও অস্বাভাবিক জোয়ারে গতকাল বেলা ১১টা থেকে বিকেল চারটা পর্যন্ত দমকা হাওয়ায় ভোলার তজুমদ্দিনের চর, কলাতলীর চর, মনপুরার চর, চর নিজাম, চর ফয়েজুদ্দিন, দৌলতখান উপজেলাসহ বিভিন্ন এলাকার সহস্রাধিক কাঁচা ঘর বিধ্বস্ত হয়েছে। অন্তত ৩৫০ গ্রাম প্লাবিত: গত তিন দিনের টানা বৃষ্টি ও জোয়ারের পানিতে উপকূলীয় জেলাসহ বিভিন্ন স্থানে ৩৫৭টি গ্রাম ও পৌর এলাকা প্লাবিত হয়েছে। এর মধ্যে ভোলায় শতাধিক গ্রাম, বরগুনায় ৯০টি গ্রাম, পটুয়াখালীতে অন্তত ৫০টি গ্রাম, খুলনার দাকোপ ও কয়রায় ৩৬টি গ্রাম, নড়াইলে ৩০টি গ্রাম, কক্সবাজারের মহেশখালীতে ২৫টি গ্রাম, সাতক্ষীরার শ্যামনগরে ১৫টি গ্রাম ও ফেনীর সোনাগাজী উপজেলার ১১টি গ্রাম প্লাবিত হয়েছে। এ ছাড়া বাগেরহাটের মংলা এবং নড়াইল, ঝালকাঠি ও ফরিদপুর শহরের বিভিন্ন এলাকা প্লাবিত হয়েছে। এসব গ্রাম ও এলাকার অন্তত সাত লাখ মানুষ তিন দিন ধরে পানিবন্দী হয়ে মানবেতন জীবন যাপন করছে। বাঁধে ভাঙন, দুর্ভোগে জীবন: গত বৃহস্পতিবার রাত আটটার দিকে বরগুনার পাথরঘাটা উপজেলার বলেশ্বর নদের তীরে তাফালবাড়িয়া গ্রামের বন্যানিয়ন্ত্রণ বাঁধের ৭০ থেকে ৭৫ হাত নদীগর্ভে বিলীন হয়ে গেছে। একই এলাকার পদ্মা স্লুইস বাঁধের তিনটি স্থানে বড় গর্ত হওয়ায় এলাকার লোকজন আতঙ্কে আছে। অন্যদিকে, বরগুনা সদরের বালিয়াতলী ও পাথরঘাটা উপজেলার কালমেঘা ও রুহিতা গ্রামের বন্যানিয়ন্ত্রণ বাঁধ উপচে জোয়ারের পানি ঢুকে পড়েছে। গতকাল সকালে আমতলীর চাওড়া ইউনিয়নের পশ্চিম ঘটখালীতে প্রায় ১৫০ মিটার বেড়িবাঁধ পায়রা নদীর পানির তোড়ে ভেঙে গেলে আরও ছয়টি গ্রাম প্লাবিত হয়। বরগুনার কড়ইবাড়িয়ার আলীরবন্দর গ্রামের বাসিন্দা শাহ আলম বলেন, ‘চাইর দিন ধইর‌্যা মোরা উপাস। রানমু, খামু কোনো ব্যবস্থা মোগো নাই।’ চাউলাপাড়া গ্রামের আলমগীর বলেন, ‘এলাকার একটা টিউবওয়েলও নাই যে এক চুমুক পানি খামু। ঘরের মধ্যে কোমরসমান পানি।’ এদিকে, খুলনার দাকোপ ও কয়রা উপজেলার আইলা-বিধ্বস্ত পাউবো বাঁধ, স্থানীয় উদ্যোগে নির্মিত রিং বাঁধ ভেঙে এবং বাঁধ উপচে জোয়ারের লবণাক্ত পানি লোকালয়ে প্রবেশ করছে। ভদ্রা নদীর ভাঙনে দাকোপের সুতারখালী ইউনিয়নের তালতলির ওয়াপদা বেড়িবাঁধের প্রায় ২০০ গজ রাস্তা এবং একই ইউনিয়নের নলিয়ান নদীর ভাঙনে সুতারখালী ইউনিয়নের ১৫০ গজ বেড়িবাঁধ ভেঙে গেছে। পটুয়াখালীতে গত বৃহস্পতিবার দুই দফা ও গতকাল দুপুরের জোয়ারের প্লাবনে জেলার বন্যানিয়ন্ত্রণ বেড়িবাঁধের ১৫ দশমিক ৮১ কিলোমিটার সম্পূর্ণ বিধ্বস্ত এবং ৫৫ কিলোমিটার বাঁধের আংশিক ক্ষতি হয়েছে। এ ছাড়া সদর উপজেলার খাটাসিয়া ও মির্জাগঞ্জ উপজেলার পিপড়াখালী স্লুইসগেট দুটিসহ দুমকি উপজেলার মুরাদিয়া কলাগাছিয়া গ্রামের বেড়িবাঁধের সঙ্গে সংযুক্ত ছোট ছোট চারটি ক্লোজার ছুটে নদীগর্ভে নেমে গেছে। এতে পানিবন্দী হয়ে পড়েছে জেলার লক্ষাধিক মানুষ। পটুয়াখালী পানি উন্নয়ন বোর্ডের (পাউবো) নির্বাহী প্রকৌশলী মো. ছিদ্দিকুর রহমান জানান, জোয়ারের সময় পানি বিপৎসীমার দেড় ফুট ওপর দিয়ে প্রবাহিত হচ্ছে। জোয়ারের পানির প্রবল স্রোতে জেলার বন্যানিয়ন্ত্রণ বেড়িবাঁধসহ স্লুইসগেট ও ক্লোজারের ব্যাপক ক্ষতি হয়েছে। ভোলার তজুমদ্দিন উপজেলার সোনাপুর ইউনিয়নের সাবেক চেয়ারম্যান অহিদুল্লাহ জসিম বলেন, অস্বাভাবিক জোয়ারের তোড়ে গত দুই দিনে শশীগঞ্জ স্লুইসগেটের উত্তর পাশে, ইন্দ্রনারায়ণপুর, সৃষ্টিধর, চাপলী এলাকার বাঁধ ভেঙে শতাধিক ঘর বিধ্বস্ত হয়েছে। মহেশখালীতে ভেঙেছে ২০ কিলোমিটার বেড়িবাঁধ: বঙ্গোপসাগরের প্রবল ঢেউয়ে বৃহস্পতিবার ও গতকাল কক্সবাজারের মহেশখালী উপজেলার মাতারবাড়ী ও ধলঘাটার প্রায় ২০ কিলোমিটার বেড়িবাঁধ ভেঙে গেছে। বাঁধ ভাঙায় নিম্নাঞ্চল প্লাবিত হয়ে ২০০ চিংড়িঘের ভেসে গেছে। কক্সবাজারের পাউবোর নির্বাহী প্রকৌশলী আবদুল মান্নান খান ঘটনার সত্যতা নিশ্চিত করেছেন। যোগাযোগ বিচ্ছিন্ন: বৈরী আবহাওয়ার ফলে গত বুধবার থেকে বরগুনার সঙ্গে সারা দেশের সড়ক ও নৌ-যোগাযোগ বিচ্ছিন্ন হয়ে পড়েছে। নদীর পানি বেড়ে পন্টুনের গ্যাংওয়ে তলিয়ে যাওয়ায় আমতলী-বরগুনা ফেরি গতকাল সকাল আটটা থেকে দুপুর ১২টা পর্যন্ত বন্ধ ছিল। দুর্যোগপূর্ণ আবহাওয়ার কারণে পটুয়াখালীর অভ্যন্তরীণ ২২টি রুটসহ ঢাকাগামী দোতলা লঞ্চগুলোর চলাচল বন্ধ রাখার নির্দেশ দেওয়া হয়েছে বলে জানিয়েছেন পটুয়াখালী নদীবন্দরের উপপরিচালক মো. মোস্তাফিজুর রহমান। গতকাল সকালে জোয়ারের পানিতে পর্যটনকেন্দ্র কুয়াকাটার মহীপুর, হাজীপুর, কলাপাড়া ফেরিঘাটসহ গলাচিপা, কলাপাড়া, মির্জাগঞ্জ, লেবুখালী ও বগা ফেরিঘাটের গ্যাংওয়ে ডুবে গেলে জেলার অভ্যন্তরীণ সড়ক যোগাযোগব্যবস্থা বিচ্ছিন্ন হয়ে পড়ে। বিচ্ছিন্ন হয়ে যায় কুয়াকাটার সঙ্গে সারা দেশের সড়ক যোগাযোগ। তলিয়ে গেছে ৬৬ হাজার পুকুর ও চিংড়িঘের: ভোলা, পটুয়াখালীর গলাচিপা, মহেশখালী, বরগুনা, শ্যামনগর, ঝালকাঠি, খুলনার দাকোপ ও কয়রা উপজেলায় গত তিন দিনে ৬৬ হাজারের বেশি পুকুর ও চিংড়িরঘের তলিয়ে গেছে। এর মধ্যে শুধু ভোলার ৬০ হাজার পুকুরের মধ্যে অন্তত ৫০ হাজার পুকুর তলিয়ে গেছে। এ ছাড়া, গলাচিপা উপজেলায় ১৫ হাজার পুকুর ও ঘের; বরগুনা সদর, আমতলী ও পাথরঘাটা উপজেলার ৪০০ মাছের ঘের ও পুকুর; শ্যামনগরে ৪০০ চিংড়িঘের; মহেশখালীতে প্রায় ২০০ চিংড়িঘের; ঝালকাঠিতে দুই শতাধিক মাছের ঘের ও শতাধিক পুকুর; দাকোপ ও কয়রা উপজেলায় পাঁচ শতাধিক চিংড়িঘের ও পুকুর তলিয়ে গেছে। কৃষকের মাথায় হাত: আমতলীতে ৫০ হাজার হেক্টরের বেশি ফসলি জমি তলিয়ে গেছে বলে উপজেলা কৃষি কর্মকর্তা সন্তোষ মণ্ডল জানিয়েছেন। জোয়ারের পানিতে পটুয়াখালী জেলার নয় হাজার ৪৭ হেক্টর জমির ফসল নিমজ্জিত হয়ে আছে। ভোলায় ভেসে গেছে গবাদিপশু: ভোলার মনপুরার সামসুদ্দিন বাচ্চু চৌধুরী জানান, মনপুরার সব মানুষের মতো তাঁর প্রায় ৫০টি পুকুর ও ঘেরের মাছ এবং তাঁর খামারের ৪০০ গরু-মহিষ ভেসে গেছে। মংলায় পণ্য বোঝাই ও খালাস বন্ধ: ঝোড়ো হাওয়া ও টানা বৃষ্টিপাতের কারণে বৃহস্পতিবার সকাল থেকে মংলা বন্দরে অবস্থানরত দেশি-বিদেশি সব বাণিজ্যিক জাহাজে পণ্য বোঝাই ও খালাসের কাজ সম্পূর্ণ বন্ধ রয়েছে। মংলা বন্দর হারবার মাস্টার কমান্ডার এনামুল হক এ কথা জানিয়েছেন। বজ্রপাতে দুই সহোদরসহ তিনজনের মৃত্যু: গতকাল দুপুর একটার দিকে বৃষ্টির সময় বাগেরহাটের মোল্লাহাট উপজেলার আটজুড়ি ইউনিয়নের কাহালপুর গ্রামের তৈয়ব মোল্লা ও তাঁর দুই ছেলে রঞ্জু মোল্লা (১৮) ও ময়র মোল্লা (২৬) নিজেদের চিংড়িঘেরে কাজ করছিলেন। এ সময় বজ্রপাতে ঘটনাস্থলেই দুই ভাইয়ের মৃত্যু হয়। অন্যদিকে, সুন্দরবন পূর্ব বিভাগের সহকারী বন সংরক্ষক বিপুলকৃষ্ণ দাস জানান, শরণখোলা উপজেলার সাউথখালী ইউনিয়নের সোনাতলা গ্রামের কাওছার হাওলাদার (৩৫) গতকাল বনের সুপতি স্টেশন-সংলগ্ন ভোলা নদীতে মাছ ধরছিলেন। দুপুর দেড়টার দিকে বজ্রপাতে তাঁর মৃত্যু হয়। ট্রলারডুবি ও জেলে নিখোঁজ: নিম্নচাপের প্রভাবে সৃষ্ট ঝড়ে তিন দিনে বরগুনার পাথরঘাটার নয়টি মাছ ধরার ট্রলার ডুবে এক জেলে নিহত এবং ৭৮ জন জেলেসহ ছয়টি ট্রলার নিখোঁজ হওয়ার খবর পাওয়া গেছে। ভোলা সদর উপজেলায় গতকাল চারটি মাছ ধরার নৌকা ও ট্রলার ডুবে গেছে বলে খবর পাওয়া গেছে। [প্রতিবেদন তৈরিতে সহায়তা করেছেন নিজস্ব প্রতিবেদক, সাতক্ষীরা, বরগুনা ও ফেনী; পটুয়াখালী, খুলনা ও ফরিদপুর ।; ভোলা, ঝালকাঠি, বাগেরহাট ও মংলা, আমতলী (বরগুনা), সোনাগাজী (ফেনী), গলাচিপা ও কলাপাড়া (পটুয়াখালী), মহেশখালী (কক্সবাজার) প্রতিনিধি]~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-10-05/news/98980~~
~~বজ্রপাত বজ্র নিহত বৃষ্টি মৃত্যু হত ~~
~~সাতক্ষীরায় বজ্রপাতে ২ ছাত্রের মৃত্যু~~
~~নিজস্ব প্রতিবেদক, সাতক্ষীরা | তারিখ: ০৫-১০-২০১০~~
~~সাতক্ষীরার শ্যামনগর উপজেলার পদ্মপুকুর ইউনিয়নের পাতাখালী গ্রামে আজ মঙ্গলবার দুপুরে বজ্রপাতে দুইজন ছাত্রের মৃত্যু হয়েছে। নিহতদের একজন উপজেলার পাতাখালী গ্রামের নির্মল সরকারের ছেলে সৌমিত্র সরকার (২০)। তিনি স্থানীয় মহসীন কলেজের প্রথম বর্ষের ছাত্র। অপরজন একই গ্রামের সঞ্জয় সরকারের ছেলে হরিদাস সরকার (১৫)। সে পাতাখালী মাধ্যমিক বিদ্যালয়ের নবম শ্রেণীর ছাত্র। স্থানীয়রা জানান, আজ দুপর সাড়ে ১২টার দিকে তুমুল বৃষ্টি ও বজ্রপাতের মধ্যে সৌমিত্র ও হরিদাস বাড়ি ফিরছিল। পথে বজ্রপাতে তাদের মৃত্যু হয়। পদ্মপুকুর ইউনিয়ন পরিষদের (ইউপি) চেয়ারম্যান আমজাদুল ইসলাম ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-09-29/news/97315~~
~~বজ্রপাত বজ্র আহত নিহত হত ~~
~~একনজরে~~
~~| তারিখ: ২৯-০৯-২০১০~~
~~কিশোর সম্মেলন গাজীপুরের বিবিসিএফ মিলনায়তনে গত শুক্র ও রোববার জাতীয় কিশোর-কিশোরী সম্মেলন হয়। কমিউনিটি হেলথ কেয়ার প্রজেক্ট নামের একটি সংস্থা এ আয়োজন করে। উদ্বোধন করেন সংস্থার নির্বাহী পরিচালক প্রকৃতি চৌধুরী। বয়ঃসন্ধিকালে কিশোর-কিশোরীদের সমস্যা এবং তা সমাধানের উপায় নিয়ে আলোচনা করেন, হেলথ কো-অর্ডিনেটর সেলিনা আক্তার ও প্রশাসনিক কর্মকর্তা চিত্তরঞ্জন তালুকদার। এতে কিশোর-কিশোরীদের স্বাস্থ্যসচেতনতা, এইচআইভি-এইডস প্রতিরোধ, গণতন্ত্রচর্চা, নেতৃত্ব উন্নয়নসহ বিভিন্ন বিষয়ে শিক্ষা দেওয়া হয়। বিজ্ঞপ্তি। আরেকজন গ্রেপ্তার ব্রাহ্মণবাড়িয়ার নবীনগর উপজেলার শ্যামগ্রামে এক গৃহবধূকে নির্যাতনের ঘটনায় জড়িত সন্দেহে পুলিশ রতন উদাসী (২৮) নামের আরও এক ব্যক্তিকে গ্রেপ্তার করেছে। রতনের বাড়ি উপজেলার শ্যামগ্রামে। গত সোমবার রাতে শ্যামগ্রাম বাজার থেকে তাঁকে গ্রেপ্তার করা হয়। এ ঘটনায় দুই ব্যক্তিকে গ্রেপ্তার করা হলো। শ্যামগ্রামে গত ২৪ আগস্ট রাতে একদল দুর্বৃত্ত ওই গৃহবধূর ঘরে ঢুকে তাঁকে ধর্ষণের চেষ্টা চালায়। ব্যর্থ হয়ে তারা ওই গৃহবধূকে ছুরিকাঘাতে ক্ষতবিক্ষত করে। এ ঘটনায় গৃহবধূর স্বামী ২ সেপ্টেম্বর নবীনগর থানায় একটি মামলা করেন। নবীনগর (ব্রাহ্মণবাড়িয়া) প্রতিনিধি আর্থিক সহায়তা এসিড নিয়ন্ত্রণ কাউন্সিল দিনাজপুর জেলা কমিটি জেলার চারজন এসিড ভিকটিমকে আর্থিক সাহায্য দিয়েছে। কমিটির সভাপতি জেলা প্রশাসক জামাল উদ্দিন আহমেদ গত রোববার তাঁদের প্রত্যেককে সাড়ে পাঁচ হাজার টাকার চেক তুলে দেন। ভিকটিম চারজন হলেন পার্বতীপুরের ফেন্সি আরা, ফুলবাড়ীর উলফাতুন, ঘোড়াঘাটের মাহফুজা বেগম ও বিরলের মোসাম্মৎ আনোয়ারা বেগম। অতিরিক্ত জেলা ম্যাজিস্ট্রেট মো. জাকির হোসেন জানান, জাতীয় এসিড কাউন্সিলের তহবিল থেকে ওই টাকা পাওয়া গেছে। দিনাজপুর । ভেসে আসে ওরা ভারতীয় সীমান্তের ওপার থেকে ফেনসিডিলের বোঝা নিয়ে এসে পলিথিনে মুড়ে পদ্মা নদীতে ভাসিয়ে তার সঙ্গে নিজেরাও ভাসতে ভাসতে রাজশাহীর চারঘাট উপজেলার টাঙন এলাকায় এসে ওঠে। রাজশাহী মহানগর গোয়েন্দা পুলিশ গোপন সংবাদের ভিত্তিতে গত সোমবার রাত তিনটার দিকে ৫০০ বোতল ফেনসিডিলসহ এ রকম একজন শ্রমিককে গ্রেপ্তার করেছে। নিজস্ব প্রতিবেদক, রাজশাহী বজ্রপাতে নিহত বরগুনার বেতাগী উপজেলার গাবতলী গ্রামে গত সোমবার সন্ধ্যায় বজ্রপাতে লাল মিয়া (২৮) নামের এক জেলে নিহত হন। এ সময় গুরুতর আহত হন লাল মিয়ার ছেলে বেলাল (৮), অপর জেলে কামাল হোসেন (১৩) ও অহেদ খাঁ (৪৫)। আহত ব্যক্তিদের বেতাগী উপজেলা স্বাস্থ্য কমপ্লেক্সে ভর্তি করা হয়েছে। নিজস্ব প্রতিবেদক, বরগুনা~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-09-29/news/97293~~
~~বজ্রপাত বজ্র নিহত মারা মৃত্যু হত ~~
~~স্বামীর মৃত্যুর খবরে স্ত্রীর মৃত্যু~~
~~ভোলা প্রতিনিধি | তারিখ: ২৯-০৯-২০১০~~
~~ভোলার দৌলতখানে বজ্রপাতে স্বামীর মৃত্যুর খবর শুনে মারা গেছেন স্ত্রী। ঘটনাটি ঘটেছে উপজেলার কলাকোপা গ্রামে। স্থানীয় সূত্রে জানা যায়, গত শনিবার বেলা আড়াইটার দিকে মাঠ থেকে বাড়ি ফেরার পথে কৃষক আবদুল বারেক (৫০) বজ্রপাতে নিহত হন। মৃত্যুর খবর শুনে তাঁর স্ত্রী সমীরন নেছা (৪০) জ্ঞান হারিয়ে ফেলেন। তাঁকে দৌলতখান উপজেলা স্বাস্থ্য কমপ্লেক্সে ভর্তি করা হয়। রোববার চিকিৎসাধীন অবস্থায় তিনিও মৃত্যুর কোলে ঢলে পড়েন। কর্তব্যরত চিকিৎসক ও উপজেলা স্বাস্থ্য কর্মকর্তা এস এম সিরাজুল ইসলাম জানান, মা-বাবার মৃত্যুর শোকে মেয়ে ইয়াছমিনও হাসপাতালে চিকিৎসাধীন। তিনি এখনো ঝুঁকিমুক্ত নন। নিহত বর্গাচাষি আবদুল বারেকের ছয় মেয়ে ও দুই ছেলে রয়েছে। রোববার সকাল নয়টায় জানাজা শেষে পারিবারিক গোরস্থানে তাঁর মরদেহ দাফন করা হয়। ওই দিন দুপুরে স্বামীর কবরের পাশেই স্ত্রী সমীরন নেছার মরদেহ দাফন করা হয়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-09-28/news/97014~~
~~বজ্রপাত বজ্র আহত ক্ষতি ঝড় মারা মৃত্যু হত ~~
~~বজ্রপাতে চারজনের মৃত্যু~~
~~ধরমপাশা (সুনামগঞ্জ) ও কমলগঞ্জ (মৌলভীবাজার) প্রতিনিধি | তারিখ: ২৮-০৯-২০১০~~
~~বজ্রপাতে সুনামগঞ্জের ধরমপাশা উপজেলায় গতকাল সোমবার বিকেলে শিশুসহ তিনজন ও রাতে মৌলভীবাজারের কমলগঞ্জ উপজেলায় এক শিশুর মৃত্যু হয়েছে। আহত হয়েছে অন্তত সাতজন। এলাকাবাসী সূত্রে জানা গেছে, গতকাল বেলা দুইটার দিকে ঝড় শুরু হয়। এ সময় ধরমপাশার টগার হাওরে মাছ ধরতে গিয়ে বজ্রপাতে জিংলীগড়া গ্রামের ফারুক (২৬) ও বড়খলা গ্রামের হেকিম মিয়া (৪২) আহত হন। উপজেলা স্বাস্থ্য কমপ্লেক্সে নিয়ে গেলে সেখানে কর্তব্যরত চিকিৎসক তাঁদের মৃত ঘোষণা করেন। প্রায় একই সময় বজ্রপাতের শব্দে উপজেলার কামাউড়া গ্রামের দিলু (৭) নামের এক শিশু মারা যায়। উপজেলা নির্বাহী কর্মকর্তা (ইউএনও) মো. বাবুল মিঞা প্রথম আলোকে বলেন, বিষয়টি জেলা প্রশাসককে জানানো হয়েছে। সরকারি নীতিমালা অনুযায়ী ক্ষতিগ্রস্ত পরিবারগুলোকে সর্বাত্মক সহায়তা দেওয়া হবে। অন্যদিকে, গতকাল রাত আটটার দিকে প্রচণ্ড ঝড়ের সময় কমলগঞ্জের শ্রীসূর্ষ গ্রামে বজ্রপাতে নিলা বেগম (১৩) মারা যায়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-09-27/news/96770~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~একনজরে~~
~~| তারিখ: ২৭-০৯-২০১০~~
~~বজ্রপাতে মৃত্যু ব্রাহ্মণবাড়িয়ার নবীনগর উপজেলার কুড়িঘর গ্রামে গতকাল রোববার বজ্রপাতে বাবা নিহত ও ছেলে আহত হয়েছে। শিশু মিয়া (৩৮) ও তাঁর ছেলে ফিরোজ মিয়া (১২) সকাল আটটার দিকে গুঁড়ি গুঁড়ি বৃষ্টির মধ্যে কুড়িঘর বিলে মাছ ধরতে যায়। এ সময় বজ্রপাতে শিশু মিয়া ঘটনাস্থলেই মারা যান এবং ফিরোজ মিয়া আহত হয়। ফিরোজ মিয়াকে ব্রাহ্মণবাড়িয়া সদর হাসপাতালে ভর্তি করা হয়েছে। নবীনগরের শিবপুর পুলিশ ফাঁড়ির ইনচার্জ এএসআই মো. নুরুন্নবী ঘটনার সত্যতা নিশ্চিত করেছেন। নবীনগর (ব্রাহ্মণবাড়িয়া) প্রতিনিধি হামলা, ভাঙচুর ধানের জমিতে হাঁস পড়াকে কেন্দ্র করে প্রতিবেশীদের হামলায় ১৫ জন আহত এবং পাঁচটি বসতঘর ভাঙচুর ও লুটপাট হয়েছে। গুরুতর আহত সাতজনকে উপজেলা স্বাস্থ্য কমপ্লেক্সে ভর্তি করা হয়েছে। তাঁরা হলেন মাইন উদ্দিন, আমিনুল হক, রোকেয়া বেগম, নুরুল হক, সাহাবুদ্দিন, নাজিম উদ্দিন ও ছায়েদল হক। শনিবার বেলা ১১টায় নোয়াখালীর হাতিয়া পৌরসভার ৭ নম্বর ওয়ার্ডের মাহাজনবাড়িতে এ হামলার ঘটনা ঘটে। আহত ব্যক্তিরা অভিযোগ করেন, জমিতে হাঁস পড়ার কারণে পৌরসভার ৬ ও ৭ নম্বর ওয়ার্ডের বাসিন্দা দুলাল ডুবাই, আশ্রাফ ও বেলালের নেতৃত্বে প্রায় ২০-২৫ জন মাহাজনবাড়িতে হামলা চালায়। হাতিয়া (নোয়াখালী) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-08-12/news/85939~~
~~বজ্রপাত বজ্র আহত নিহত মারা হত ~~
~~বদরগঞ্জে বজ্রপাতে দুই শিশুর মৃত্যু~~
~~বদরগঞ্জ (রংপুর) প্রতিনিধি | তারিখ: ১২-০৮-২০১০~~
~~রংপুরের বদরগঞ্জ উপজেলার ছোট হাজীপুর আকন্দপাড়া গ্রামে গতকাল বুধবার বজ্রপাতে দুই শিশু নিহত হয়েছে। এ সময় অপর দুজন আহত হয়। তাদের স্থানীয় উপজেলা স্বাস্থ্য কমপ্লেক্সে ভর্তি করা হয়েছে। প্রত্যক্ষদর্শী সূত্রে জানা গেছে, গতকাল বিকেলের দিকে আকন্দপাড়া গ্রামে বাড়ির পাশের মাঠে সাত-আটজন শিশু ফুটবল খেলছিল। এ সময় বজ্রপাত হয়। এতে চার শিশু মাটিতে পড়ে যায়। তাদের মধ্যে দুজন ঘটনাস্থলেই মারা যায়। তারা হলো গ্রামের ভ্যানচালক হায়দার আলীর ছেলে পঞ্চম শ্রেণীর ছাত্র রওশন আলী ও পার্বতীপুর উপজেলার কোতয়ালপাড়া গ্রামের আইনুর রহমানের ছেলে প্রথম শ্রেণীর ছাত্র হাবিবুর রহমান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-08-12/news/85949~~
~~বজ্রপাত বজ্র আহত মৃত্যু হত ~~
~~সংক্ষেপে সারা দেশ~~
~~| তারিখ: ১২-০৮-২০১০~~
~~দুই তরুণী উদ্ধার নোয়াখালীতে পাচারকালে নুরজাহান ও জাকিয়া নামের দুই তরুণীকে গত মঙ্গলবার উদ্ধার করেছে পুলিশ। এ সময় এর সঙ্গে জড়িত থাকার অভিযোগে দুই মহিলাসহ তিনজনকে গ্রেপ্তার করা হয়। গ্রেপ্তারকৃতরা হলেন জেসমিন আক্তার, মো. নয়ন ও রেজিয়া বেগম। তাঁদের গতকাল বুধবার নারী ও শিশু পাচার আইনে করা মামলায় গ্রেপ্তার দেখিয়ে আদালতের মাধ্যমে জেলহাজতে পাঠানো হয়েছে। সদর থানার উপপরিদর্শক (এসআই) আনোয়ার হোসেন ঘটনার সত্যতা নিশ্চিত করেছেন। নোয়াখালী । মা-মেয়ের মৃত্যু চাঁপাইনবাবগঞ্জের নাচোল উপজেলায় গতকাল বুধবার বজ্রপাতে মা ও মেয়ের মৃত্যু হয়েছে। উপজেলার ফতেপুর ইউনিয়নের পাইতালী গ্রামে এ ঘটনা ঘটে। স্থানীয় সূত্র জানায়, বিকেল তিনটার দিকে সামরত বেগম (৪২) ও তাঁর মেয়ে কলেজছাত্রী নাসরিন খাতুন (২২) বাড়ির বারান্দায় বসে ছিলেন। এ সময় বজ্রপাত হলে ঘটনাস্থলেই তাঁদের মৃত্যু হয়। নিজস্ব প্রতিবেদক, চাঁপাইনবাবগঞ্জ মানববন্ধন ও বিক্ষোভ বঙ্গবন্ধু ও তাঁর পরিবারের সদস্যদের হত্যাকাণ্ডের সঙ্গে জড়িত পলাতক খুনিদের অবিলম্বে গ্রেপ্তার এবং ফাঁসির রায় কার্যকর করার দাবি জানিয়েছেন পটুয়াখালী বিজ্ঞান ও প্রযুক্তি বিশ্ববিদ্যালয়ের ছাত্রলীগের নেতা-কর্মীরা। গতকাল বুধবার দুপুর ১২টায় বিশ্ববিদ্যালয়ের একাডেমিক ভবনের সামনে বিশ্ববিদ্যালয়ের ছাত্রলীগ আয়োজিত মানববন্ধনে এ দাবি জানানো হয়। পরে ছাত্রলীগের নেতা হুমায়ন কবিরের নেতৃত্বে একটি বিক্ষোভ মিছিল ক্যাম্পাসের প্রধান প্রধান সড়ক প্রদক্ষিণ করে নৌকা চত্বরে এক পথসভায় মিলিত হয়। পটুয়াখালী বিশ্ববিদ্যালয় প্রতিনিধি ভাইয়ের হাতে খুন নোয়াখালীর কবিরহাট উপজেলায় বড় ভাই মো. মানিকের হাতে খুন হয়েছেন মো. ইলিয়াছ (৩৫)। গত মঙ্গলবার রাতে উপজেলার রামেশ্বরপুর গ্রামে এ ঘটনা ঘটে। খবর পেয়ে গতকাল বুধবার পুলিশ লাশ উদ্ধার করে ময়নাতদন্তের জন্য নোয়াখালী জেনারেল হাসপাতালের মর্গে পাঠায়। থানার ভারপ্রাপ্ত কর্মকর্তা (ওসি) রতন দাস জানান, খুনের অভিযোগে মানিককে আটক করা হয়েছে। মানিককে জিজ্ঞাসাবাদ করা হচ্ছে। তবে এ ঘটনায় এখনো কেউ মামলা করেননি। নোয়াখালী । আহত তিন খাগড়াছড়ির মানিকছড়ি উপজেলার আমতলা বাজারে কুড়িয়ে পাওয়া বোমাসদৃশ বস্তুর বিস্ফোরণে তিনজন আহত হয়েছেন। গত মঙ্গলবার এ ঘটনা ঘটে। পুলিশ জানায়, উপজেলার মৌলঙ্গীপাড়ার এক কৃষক এটি পেয়ে ভাঙ্গারি দোকানে এনে বিক্রি করেন। এ সময় দোকানের কর্মচারী এর ওপর হাতুড়ি দিয়ে আঘাত করলে বিস্ফোরণে রাসেল, আশরাফুল ও সাহেদা বেগম আহত হন। থানার ভারপ্রাপ্ত কর্মকর্তা (ওসি) আবুল হাসেম ঘটনার সত্যতা নিশ্চিত করেছেন। খাগড়াছড়ি প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-08-10/news/85383~~
~~বজ্রপাত বজ্র আহত মারা হত ~~
~~রাঙামাটিতে বজ্রপাতে দুজনের মৃত্যু~~
~~নিজস্ব প্রতিবেদক, রাঙামাটি | তারিখ: ১০-০৮-২০১০~~
~~রাঙামাটির বাঘাইছড়ি উপজেলায় বজ্রপাতে দুই ব্যক্তি মারা গেছেন। তাঁরা হলেন: উপজেলার সার্বোয়াতলী ইউনিয়নের মইচমারা গ্রামের জহর লাল চাকমার ছেলে নেপালকৃষ্ণ চাকমা (৩৫) ও একই ইউনিয়নের সিজক খাগড়াছড়ি গ্রামের মানস চাকমার ছেলে রিটল চাকমা (২৫)। জানা গেছে, গতকাল সোমবার সকাল সাড়ে সাতটার দিকে ওই দুই ব্যক্তি বাঘাইছড়ি উপজেলার খেঝদারমারা ইউনিয়ন থেকে ট্রলারে (ইঞ্জিনচালিত দেশীয় নৌকা) করে রাঙামাটির উদ্দেশে রওনা দেন। ট্রলার আমতলী ইউনিয়নের আমতলী এলাকায় পৌঁছালে বজ্রপাত হয়। এতে ওই দুজন গুরুতর আহত হন। পরে হাসপাতালে নেওয়ার পথে তাঁরা মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-08-06/news/84316~~
~~বজ্রপাত বজ্র আহত ক্ষতি মৃত্যু হত ~~
~~একনজরে~~
~~| তারিখ: ০৬-০৮-২০১০~~
~~মুক্তির দাবি মৌলভীবাজার পৌরসভার ১ নম্বর ওয়ার্ডের কাউন্সিলর ও ছাত্রদলের নেতা স্বাগত কিশোর দাস চৌধুরীর বিরুদ্ধে করা মামলা প্রত্যাহার ও তাঁর মুক্তির দাবি জানিয়েছে কেন্দ্রীয় ছাত্রদল। কেন্দ্রীয় ছাত্রদলের দপ্তর সম্পাদক বিল্লাল হোসেন স্বাক্ষরিত এক বিজ্ঞপ্তির মাধ্যমে এ দাবি জানানো হয়। ২৯ মে মৌলভীবাজার সরকারি কলেজে ছাত্রদল ও ছাত্রশিবিরের সংঘর্ষের ঘটনায় শিবিরের দায়ের করা একটি মামলায় ওয়ার্ড কাউন্সিলরকে মঙ্গলবার গ্রেপ্তার করে পুলিশ। মৌলভীবাজার প্রতিনিধি ডিজিটাল বনাম অ্যানালগ কিশোরগঞ্জের অতিরিক্ত জেলা প্রশাসক (শিক্ষা ও উন্নয়ন) মো. নূরুজ্জামান বলেছেন, তথ্যপ্রযুক্তির এ যুগে যাঁরা কম্পিউটার চালনায় পারদর্শী নন, তাঁরা অ্যানালগ মানুষ। যাঁরা কম্পিউটারের মাধ্যমে তথ্য আদান-প্রদান করতে পারদর্শী, তাঁরা হলেন ডিজিটাল মানুষ। কিশোরগঞ্জের তাড়াইল উপজেলা পরিষদ মিলনায়তনে গতকাল বৃহস্পতিবার ‘ডিজিটাল বাংলাদেশ ও আমাদের করণীয়’ শীর্ষক কর্মশালায় প্রধান অতিথির বক্তব্যে তিনি এসব কথা বলেন। উপজেলা প্রশাসন এই আয়োজন করে। তাড়াইল (কিশোরগঞ্জ) প্রতিনিধি থানাহাজতে ব্রাহ্মণবাড়িয়ার কসবা উপজেলার মনকাশাইর গ্রামের সাইদুল (২৮) নামের এক ব্যক্তিকে নিজ গ্রাম থেকে গতকাল বৃহস্পতিবার বিকেলে গ্রেপ্তার করেছে পুলিশ। পুলিশের ভাষ্যমতে, তিনি একজন দুর্ধর্ষ ডাকাতসরদার। কসবা থানার উপপরিদর্শক (এসআই) মো. মিজানুর রহমান প্রথম আলোকে জানান, গ্রেপ্তার হওয়া ব্যক্তির বিরুদ্ধে ১৫টি ডাকাতির মামলা রয়েছে। তাঁকে থানাহাজতে রাখা হয়েছে। আজ শুক্রবার তাঁকে ব্রাহ্মণবাড়িয়া বিচারিক হাকিমের আদালতে পাঠানো হবে। কসবা (ব্রাহ্মণবাড়িয়া) প্রতিনিধি হাত-পায়ের রগ পটুয়াখালীর বাউফল শহরের গার্লস স্কুল সড়কের বটতলার কাছে আরমান খান বাপ্পী (৩০) নামের এক যুবকের দুই হাত-পায়ের রগ কেটে দিয়েছে দুর্বৃত্তরা। গত বুধবার সকালে এ ঘটনার পর বাপ্পীকে প্রথমে বাউফল উপজেলা স্বাস্থ্য কমপ্লেক্স ও পরে আশঙ্কাজনক অবস্থায় বরিশাল শেরেবাংলা মেডিকেল কলেজ হাসপাতালে পাঠানো হয়েছে। বাপ্পী পৌর এলাকার ৪ নম্বর ওয়ার্ডের আউয়াল খানের ছেলে। আউয়াল খান জানান, জমিজমা নিয়ে বিরোধের জের ধরে এই হামলা হয়ে থাকতে পারে। পটুয়াখালী । বাজারে অগ্নিকাণ্ড পাবনার সাঁথিয়া উপজেলার কাশীনাথপুর বাজারে গতকাল বৃহস্পতিবার অগ্নিকাণ্ডে জ্বালানি তেলের দোকানসহ চারটি দোকান ভস্মীভূত হয়েছে। এতে ১০ লক্ষাধিক টাকার ক্ষতি হয়েছে বলে দোকানের মালিকেরা দাবি করেছেন। আগুনে পুড়ে আহত হয়ে একজন হাসপাতালে ভর্তি হয়েছে। সকাল ১০টার দিকে কাশীনাথপুর বাজারে আনোয়ার হোসেনের মেসার্স রিয়াদ অ্যান্ড ব্রাদার্স নামের জ্বালানি তেলের দোকানে হঠাৎ করেই আগুন লেগে যায়। দোকানে থাকা আগুন দ্রুত পাশের তিনটি গোখাদ্যের দোকানে ছড়িয়ে পড়ে। বেড়া (পাবনা) প্রতিনিধি । বজ্রপাতে মৃত্যু চট্টগ্রামের রাঙ্গুনিয়া উপজেলার চন্দ্রঘোনা কদমতলী ইউনিয়নের কাচির দীঘিরপাড়ে বজ্রপাতে মো. জুয়েল (২০) নামে এক কৃষিশ্রমিকের মৃত্যু হয়েছে। গত বুধবার সন্ধ্যায় এ ঘটনা ঘটে। জুয়েল নেত্রকোনা সদর উপজেলার উল্লাটি গ্রামের সেকান্দর আলীর ছেলে। চাচাতো ভাই রোজ আলীসহ বুধবার আধুরপাড়া গ্রামের রুস্তম আলীর জমিতে চাষাবাদের কাজ করে সন্ধ্যায় বাড়ি ফিরছিলেন জুয়েল। পথে কাচির দীঘিরপাড়ে বজ্রপাতে তাঁর মৃত্যু হয়। রাঙ্গুনিয়া (চট্টগ্রাম) প্রতিনিধি পরিমাণ বাড়ছে ৩৩ রাইফেল ব্যাটালিয়নের আওতাধীন এলাকায় দিন দিন মাদকদ্রব্য আটকের পরিমাণ বেড়েই চলছে। চাহিদা থাকায় কুমিল্লা অঞ্চলে মাদকদ্রব্য প্রচুর পরিমাণে ঢুকছে। ব্যাটালিয়নের অধিনায়ক লে. কর্নেল ফখরুদ্দিন আহমেদ জানান, ২০০৮ সালে ৬৯ কোটি ৯৭ লাখ ৯৬ হাজার ৪১২ টাকার, ২০০৯ সালে ১২৮ কোটি ১৪ লাখ ১৯ হাজার ৭৭২ টাকার এবং চলতি বছরের ৩১ জুলাই পর্যন্ত ৯৬ কোটি ৬৩ লাখ ৪৩ হাজার ৩৪৮ টাকার মাদকদ্রব্য আটক করা হয়। নিজস্ব প্রতিবেদক, কুমিল্লা~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-07-15/news/78803~~
~~বজ্রপাত বজ্র দুর্ঘটনা নিহত মারা মৃত্যু হত ~~
~~একনজরে~~
~~| তারিখ: ১৫-০৭-২০১০~~
~~হেরোইনসহ গ্রেপ্তার সুনামগঞ্জ শহরের একটি রেস্তোরাঁ থেকে গত মঙ্গলবার রাতে ২০০ গ্রাম হেরোইনসহ চার ব্যক্তিকে গ্রেপ্তার করেছে র‌্যাব। গ্রেপ্তার হওয়া ব্যক্তিরা হলেন তাহিরপুর উপজেলার বৃন্দাবন গ্রামের আবদুল কুদ্দুস ও ইউনুস আলী, উত্তর শ্রীপুর ইউনিয়নের লাকমা গ্রামের আবদুল্লাহ ও ব্রাহ্মণবাড়িয়ার করমনার গ্রামের তাহের। র‌্যাব-৯ সূত্র জানায়, গ্রেপ্তার হওয়া ব্যক্তিদের রাতেই সুনামগঞ্জ সদর থানায় হস্তান্তর করা হয়। এ ব্যাপারে থানায় মামলা হয়েছে। সুনামগঞ্জ প্রতিনিধি ফাঁড়ি স্থানান্তরের প্রতিবাদে সুনামগঞ্জের দক্ষিণ সুনামগঞ্জ উপজেলার সুনামগঞ্জ-সিলেট সড়কের জয়কলস হাইওয়ে পুলিশ ফাঁড়ি অন্যত্র সরিয়ে নেওয়ার চেষ্টার প্রতিবাদে গতকাল বুধবার স্বরাষ্ট্রমন্ত্রী বরাবর স্মারকলিপি দিয়েছেন এলাকাবাসী। দুপুরে স্বরাষ্ট্র মন্ত্রণালয়ে এলাকাবাসীর পক্ষে স্মারকলিপিটি জমা দেন এম এ কাশেম চৌধুরী। স্মারকলিপিতে বলা হয়, পুলিশ ফাঁড়ি সরিয়ে নিলে সড়কপথে আইনশৃঙ্খলা পরিস্থিতির অবনতি হবে। সুনামগঞ্জ প্রতিনিধি চরমপন্থী পরিচয়ে মাদারীপুরের শিবচর উপজেলার মাদবরচর ইউনিয়নে সোমবার রাতে চরমপন্থী পরিচয় দিয়ে অস্ত্রের মুখে জিম্মি করে ডাকাতির ঘটনা ঘটে। ডাকাতেরা ১৫ ভরি স্বর্ণালংকারসহ প্রায় আট লাখ টাকার মালামাল লুট করে। ইউনিয়নের সাড়ে বিশরশি গ্রামের দলিলউদ্দিন মাদবরের বাড়িতে একদল ডাকাত মাইক্রোবাস নিয়ে এসে ঘরের লোহার কলাপসিবল গেট কেটে দরজা ভেঙে ঘরে প্রবেশ করে। চরমপন্থী পরিচয় দিয়ে অস্ত্রের মুখে ঘরের সবাইকে জিম্মি করে তারা ডাকাতি করে। শিবচর (মাদারীপুর) প্রতিনিধি মাছ নিধন চাঁদপুরের শাহরাস্তিতে পুকুরের পানিতে বিষ ঢেলে মাছ নিধন করেছে দুর্বৃত্তরা। রোববার গভীর রাতে উপজেলার রায়শ্রী (দ.) ইউনিয়নের আহমদনগর গ্রামের হামিদ মিয়ার পুকুরে এ ঘটনা ঘটে। হামিদ মিয়া জানান, ২০ হাজার টাকা ঋণ নিয়ে ইজারা নেওয়া ওই পুকুরে তিনি বিভিন্ন প্রজাতির মাছ চাষ করেছিলেন। রোববার গভীর রাতে দুর্বৃত্তরা বিষ ঢেলে ওই মাছ নিধন করে। এ ব্যাপারে মঙ্গলবার উপজেলা নির্বাহী কর্মকর্তা (ইউএনও) আয়াতুল ইসলামের কাছে অভিযোগ দিয়েছেন তিনি। শাহরাস্তি (চাঁদপুর) প্রতিনিধি বজ্রপাতে নিহত ২ ঝিনাইদহে বজ্রপাতে দুই ব্যক্তির মৃত্যু হয়েছে। সদর উপজেলার বংকিরা গ্রামে ও মহেশপুর উপজেলার কুল্লাহ গ্রামের মাঠে পৃথক এ দুটি ঘটনা ঘটে। মঙ্গলবার দুপুরে সদর উপজেলার বংকিরা-হাজরা গ্রামের মাঠে কাজ করার সময় বজ্রপাতে আমির হোসেন মারা যান। তিনি সাধুহাটী ইউনিয়ন পরিষদে কর আদায়ের কাজ করতেন। বিকেলে মহেশপুর উপজেলার কুল্লাহ গ্রামের মাঠে কাজ করার সময় আবু সায়েম বজ্রপাতে নিহত হন। সায়েম কুল্লাহ গ্রামের ওহাব আলীর ছেলে। নিজস্ব প্রতিবেদক, ঝিনাইদহ ট্রেনে কাটা পড়ে সিরাজগঞ্জে ট্রেনে কাটা পড়ে এক অজ্ঞাত (২২) যুবকের মৃত্যু হয়েছে। মঙ্গলবার দুপুরে সয়দাবাদ মুলিবাড়ী রেল ক্রসিংয়ের কাছ থেকে পুলিশ যুবকটির খণ্ডিত লাশ উদ্ধার করেছে। মঙ্গলবার সকাল সাড়ে ১০টার দিকে রাজশাহী থেকে ঢাকাগামী সিল্ক সিটি ট্রেনে কাটা পড়ে ওই যুবক নিহত হন। ধারণা করা হচ্ছে, ট্রেনে যাওয়ার পথে দরজা থেকে আকস্মিকভাবে নিচে পড়ে গিয়ে এই দুর্ঘটনা ঘটে। নিজস্ব প্রতিবেদক, সিরাজগঞ্জ~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-07-11/news/77715~~
~~বজ্রপাত বজ্র আহত মারা হত ~~
~~নীলফামারীতে বজ্রপাতে পাঁচজনের মৃত্যু~~
~~নীলফামারী প্রতিনিধি | তারিখ: ১১-০৭-২০১০~~
~~নীলফামারীতে গতকাল শনিবার সকালে বজ্রপাতের ঘটনায় পাঁচ ব্যক্তি ও দুটি হালের বলদ মারা গেছে। আহত হয়েছে ৫০ জন। আহত ব্যক্তিদের মধ্যে ১৯ জনকে নীলফামারী সদর আধুনিক হাসপাতালে, ছয়জনকে কিশোরগঞ্জ উপজেলা স্বাস্থ্যকেন্দ্র ও চারজনকে সৈয়দপুর হাসপাতালে ভর্তি করা হয়েছে। স্থানীয় সূত্রে জানা যায়, গতকাল সকালে নীলফামারী পৌর এলাকার পূর্ব কুখাপাড়ার আপন (৩০), সদর উপজেলার কাছারী গ্রামের মেহেরাব (৪০), জয়চণ্ডী সাহাপাড়া গ্রামের আকবর আলী (৪৫) এবং মহব্বত বাজিতপাড়ার গুলজার রহমান (২৫) জমিতে চাষাবাদের সময় বজ্রপাতে মারা যান। এদের মধ্যে গুলজারের দুটি হালের বলদও বজ্রপাতে মারা যায়। এ ছাড়া জলঢাকা উপজেলার সিদ্বেশ্বরী গ্রামে মাছ ধরতে যাওয়ার সময় বজ্রপাতে মারা যান ওই গ্রামের আবদুল কফুর (৪২)।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-07-09/news/77319~~
~~বজ্রপাত বজ্র আহত নিহত হত ~~
~~মহেশখালীতে বজ্রপাতে নিহত ২, আহত ৫~~
~~মহেশখালী (কক্সবাজার) প্রতিনিধি | তারিখ: ০৯-০৭-২০১০~~
~~কক্সবাজারের মহেশখালী উপজেলায় বজ্রপাতে এক বৃদ্ধাসহ দুজন নিহত এবং পাঁচজন আহত হয়েছে। গুরুতর আহত অবস্থায় দুজনকে মহেশখালী হাসপাতালে ভর্তি করা হয়েছে। আজ শুক্রবার দুপুরে এ ঘটনা ঘটেছে। নিহত ব্যক্তিরা হলেন মহেশখালী পৌর এলাকার কলেজপাড়ার মহিম আলম (২০) এবং উপজেলার বড়মহেশখালী ইউনিয়নের ফকিরাঘোনা গ্রামের হানিমা খাতুন (৫৫)। মহেশখালী থানার ভারপ্রাপ্ত কর্মকর্তা (ওসি) উত্তম কুমার চক্রবর্তী ঘটনার সত্যতা নিশ্চিত করেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-30/news/74890~~
~~বজ্রপাত বজ্র আহত মৃত্যু হত ~~
~~সংক্ষেপে সারা দেশ~~
~~| তারিখ: ৩০-০৬-২০১০~~
~~হেরোইনসহ আটক বগুড়ার আদমদীঘি উপজেলায় একটি বাসে অভিযান চালিয়ে ৮০০ গ্রাম হেরোইনসহ দুই যুবককে আটক করা হয়েছে। তাঁদের নাম বিপুল কুমার (২০) ও চন্ডীদাস (২২)। বিপুলের বাড়ি নওগাঁর মহাদেবপুর উপজেলার ভান্ডারপুর গ্রামে। চন্ডীদাসের বাড়ি নওগাঁ শহরের খাস নওগাঁ এলাকায়। র‌্যাপিড অ্যাকশন ব্যাটালিয়নের (র‌্যাব-৫) একদল সদস্য গত সোমবার রাতে তাঁদের আটক করেন। এ ঘটনায় নওগাঁ সদর থানায় মামলা হয়েছে। আদমদীঘি (বগুড়া) প্রতিনিধি। ভর্তুকিতে ট্রাক্টর দিনাজপুরের হাকিমপুর উপজেলায় খামার যান্ত্রিকীকরণের মাধ্যমে ফসল উৎপাদন বৃদ্ধি প্রকল্পের আওতায় ২৫ শতাংশ ভর্তুকিতে কৃষি যন্ত্রপাতি বিতরণ শুরু হয়েছে। গতকাল মঙ্গলবার দুপুরে উপজেলা পরিষদ চত্বরে এক অনুষ্ঠানে উপজেলা পরিষদের চেয়ারম্যান মো. আজিজুর রহমান তিনজন কৃষককে তিনটি ট্রাক্টর দেন। কৃষকেরা ১০ লাখ টাকা দামের প্রতিটি ট্রাক্টর সাত লাখ ৫০ হাজার টাকায় ক্রয় করেন। এই মূল্যে ৬৯ জন কৃষককে পাওয়ার টিলার দেওয়া হবে। হাকিমপুর (দিনাজপুর) প্রতিনিধি। বজ্রপাতে মৃত্যু মাদারীপুরের শিবচর উপজেলার সাবেক কমলাপুর গ্রামে গতকাল মঙ্গলবার বেলা তিনটার দিকে বজ্রপাতে বাবা-মেয়ের মৃত্যু হয়েছে। তাঁরা হলেন হাশেম হাওলাদার (৭০) ও তাঁর মেয়ে রাহেলা বেগম (৩৫)। প্রায় একই সময়ে বজ্রপাতে উমেদপুর বালিকা উচ্চবিদ্যালয়ের সাত ছাত্রী আহত হয়। শিবচর (মাদারীপুর) প্রতিনিধি। বিনা প্রতিদ্বন্দ্বিতায় সংবাদপত্রসেবী বহুমুখী সমবায় সমিতি লিমিটেডের কার্যকরী কমিটির নির্বাচনে বিনা প্রতিদ্বন্দ্বিতায় মো. মোস্তফা কামাল সভাপতি ও মো. আবুল কালাম সহসভাপতি নির্বাচিত হয়েছেন। বিনা প্রতিদ্বন্দ্বিতায় নির্বাচিত অন্যরা হলেন সম্পাদক মো. আবদুস সোবহান, যুগ্ম সম্পাদক মো. জাহাঙ্গীর আলম, কোষাধ্যক্ষ মো. জাহাঙ্গীর, পরিচালক মো. আবুল কাসেম মোল্যা, পরিচালক মো. শাহ আলম, পরিচালক মো. আবুল কাসেম ও পরিচালক মো. মোতালেব খান। ১৭ জুন নির্বাচন অনুষ্ঠিত হয়। বিজ্ঞপ্তি। শিশুমেলা সমাপ্ত রাজবাড়ীর পাংশা উপজেলার পাংশা মডেল সরকারি প্রাথমিক বিদ্যালয় প্রাঙ্গণে আয়োজিত দুই দিনব্যাপী শিশুমেলা গতকাল মঙ্গলবার শেষ হয়েছে। উপজেলা প্রশাসন ও ইউনিসেফের সহযোগিতায় জেলা তথ্য । এই মেলার আয়োজন করে। গত সোমবার পাংশা উপজেলা নির্বাহী কর্মকর্তা মো. আহসানুর রহমানের সভাপতিত্বে মেলার উদ্বোধন করেন জেলা প্রশাসক সৈয়দা সাহানা বারী। আলোচনা সভা, সাংস্কৃতিক অনুষ্ঠান, চলচ্চিত্র প্রদর্শনী ও পুরস্কার বিতরণীর মধ্য দিয়ে গতকাল মেলা শেষ হয়। গোয়ালন্দ (রাজবাড়ী) প্রতিনিধি। গ্রেপ্তার ২ মাদারীপুরের শিবচরের কাওরাকান্দি ঘাটে গতকাল মঙ্গলবার সকালে একটি মাইক্রোবাস থেকে ৮৭০ বোতল ফেনসিডিল উদ্ধার করেছে পুলিশ। এ সময় মাইক্রোবাসটি জব্দ ও এর চালকসহ দুই ব্যক্তিকে গ্রেপ্তার করে হাইওয়ে পুলিশ। তাঁরা হলেন হারুনুর রশিদ ও বেল্লাল হোসেন। পাঁচ্চর হাইওয়ে পুলিশ ফাঁড়ির সার্জেন্ট আসাদুল ইসলাম জানান, গ্রেপ্তার ব্যক্তিরা মাদক ব্যবসায়ী। তাঁদের বিরুদ্ধে মামলা হয়েছে। শিবচর (মাদারীপুর) প্রতিনিধি। কৃষকদের প্রশিক্ষণ সুনামগঞ্জের ধরমপাশা উপজেলার ১০টি ইউনিয়নের ১২০ জন কৃষককে দুই দিনব্যাপী প্রশিক্ষণ গতকাল মঙ্গলবার বিকেলে শেষ হয়েছে। খামার যান্ত্রিকীকরণের মাধ্যমে ফসল উৎপাদন বৃদ্ধি প্রকল্পের আওতায় কৃষি যন্ত্রপাতি ক্রয়ে আগ্রহী কৃষকদের এ প্রশিক্ষণ দেওয়া হয়। ধরমপাশা (সুনামগঞ্জ) প্রতিনিধি।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-30/news/74880~~
~~বজ্রপাত বজ্র আহত ঝড় বিধ্বস্ মারা হত ~~
~~মানিকগঞ্জে বজ্রপাত ও নৌকাডুবির ঘটনায় তিনজনের মৃত্যু~~
~~নিজস্ব প্রতিবেদক, মানিকগঞ্জ | তারিখ: ৩০-০৬-২০১০~~
~~মানিকগঞ্জের হরিরামপুর উপজেলায় গতকাল মঙ্গলবার বজ্রপাত ও নৌকাডুবির ঘটনায় তিনজন মারা গেছেন। আহত হয়েছেন দুজন। এলাকাবাসী জানান, গতকাল দুপুরে প্রচণ্ড ঝড়, প্রবল বর্ষণ ও বজ্রপাত হয়। এ সময় বজ্রপাতে হরিরামপুরের শিকারিপাড়া ষাটঘর গ্রামের হারুন ব্যাপারী (৫০) মারা যান। তিনি ঘরের বারান্দায় বসা ছিলেন। এ ছাড়া ঝড়ের সময় মাঠে গরু আনতে গিয়ে বজ্রপাতে মারা গেছেন এনায়েতপুর গ্রামের সোহরাব (২০)। দাশকান্দি গ্রামের নিরোদ সাহার স্ত্রী লক্ষ্মী সাহা (৩৫) ও তাঁর ছেলে সুভাষ সাহা (১২) ঘরের বারান্দায় বসা অবস্থায় বজ্রপাতে আহত হয়েছে। তাদের হরিরামপুর উপজেলা স্বাস্থ্য কমপ্লেক্সে ভর্তি করা হয়েছে। স্থানীয় লোকজন জানান, চর এনায়েতপুর এলাকায় পদ্মা নদী পার হওয়ার সময় ঝড়ের কবলে পড়ে একটি খেয়া ডুবে যায়। এতে পানিতে ডুবে দৌলতপুরের রঘুনাথপুর গ্রামের মোফাজ্জেল মোল্লা (৩০) মারা যান। দুই ঘণ্টা পর তাঁর লাশ উদ্ধার করা হয়। দৌলতপুরের আজিমনগর ইউনিয়ন পরিষদের সদস্য মমিন উদ্দিন জানান, ঝড়ে হাতিঘাটা চরে প্রায় ৫০টি কাঁচা ঘর বিধ্বস্ত হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-30/news/74837~~
~~বজ্রপাত বজ্র আহত নিহত মারা মৃত্যু হত ~~
~~একনজরে~~
~~| তারিখ: ৩০-০৬-২০১০~~
~~বজ্রপাতে নিহত ২ চাঁপাইনবাবগঞ্জ সদর উপজেলার বালিয়াডাঙ্গা ইউনিয়নের শিমুলতলা গ্রামে গত সোমবার গভীর রাতে বজ্রপাতে আবদুস সবুর ৬০ ও জিন্নুর রহমান ৩৭ মারা গেছেন। স্থানীয় ইউপি চেয়ারম্যান আবদুল হাই জানান, তাঁরা আমবাগানের একটি কুঁড়েঘরে শুয়ে ছিলেন। বজ্রপাত হলে ঘটনাস্থলেই তাঁদের মৃত্যু হয়। তাঁরা আমবাগানের পাহারাদার হিসেবে নিয়োজিত ছিলেন। তাঁদের সঙ্গে থাকা দুই শিশু জলিল ৮ ও সোহাগ ১০ আহত হয়। তাদের সদর হাসপাতালে ভর্তি করা হয়েছে। নিজস্ব প্রতিবেদক, চাঁপাইনবাবগঞ্জ প্রশিক্ষণ কর্মশালা বাংলাদেশ প্রেস ইনস্টিটিউট—পিআইবির মহাপরিচালক দুলাল চন্দ্র বিশ্বাস বলেছেন, মানুষের মুক্তি ও কল্যাণের জন্য এবং দিন বদলের সবচেয়ে বড় ভূমিকা রাখতে পারে সংবাদপত্র ও সাংবাদিকেরা। মানুষ যদি না বদলায়, দিন বদলাবে না। সরকার কী করছে, কোন দিকে পরিচালিত হচ্ছে, তা সাংবাদিকেরা সঠিকভাবে তুলে ধরতে পারেন। গতকাল মঙ্গলবার পিআইবির উদ্যোগে ও চাঁদপুর প্রেসক্লাবের সহযোগিতায় তিন দিনব্যাপী সাংবাদিকদের প্রশিক্ষণ কর্মশালায় প্রধান অতিথির বক্তব্যে তিনি এসব কথা বলেন। চাঁদপুর প্রতিনিধি রেল চালুর দাবি অচল রেল সচল কর, গরিববান্ধব রেল যোগাযোগ চালু কর—এই স্লোগান সামনে রেখে কুড়িগ্রাম-ঢাকা আন্তনগর ট্রেন চালুর দাবিতে কর্মসূচি ঘোষণা করেছে কুড়িগ্রাম কমিউনিস্ট পার্টি। এরই অংশ হিসেবে সোমবার সকালে কুড়িগ্রাম নতুন রেলওয়ে স্টেশন চত্বরে এক মানববন্ধন কর্মসূচি পালন করা হয়। মানববন্ধন কর্মসূচি শেষে একই স্থানে আয়োজিত সমাবেশে বক্তব্য দেন নূর মোহাম্মদ আনছার, আক্তারুল ইসলাম, সাজেদুল ইসলাম প্রমুখ। বক্তারা রেল চালুর দাবিতে সবাইকে ঐক্যবদ্ধ হওয়ার আহ্বান জানান। নিজস্ব প্রতিবেদক, কুড়িগ্রাম সাপের বিষ আটক র‌্যাব-৬ চুয়াডাঙ্গা ক্যাম্পের সদস্যরা সোমবার বিকেলে দামুড়হুদা উপজেলার আরামডাঙ্গা গ্রাম থেকে সাতটি ক্রিস্টাল জারেভরা সাপের বিষ উদ্ধার করেছে। এ ঘটনায় দুই ব্যক্তিকে আটক করা হয়েছে। র‌্যাবের চুয়াডাঙ্গা ক্যাম্পের সহকারী পরিচালক ফ্লাইট লে. হাবিবুর রহমান জানান, একটি চক্র দীর্ঘদিন চুয়াডাঙ্গা সীমান্তপথে সাপের বিষের কারবার করে আসছিল। আরামডাঙ্গা গ্রামে আবদুল গনির বাড়িতে বসেই সাপের বিষ বেচাকেনা হয়ে আসছিল। সোমবার ভারত থেকে ক্রেতা পৌঁছানোর আগেই তাঁদের ধরা হয়। চুয়াডাঙ্গা প্রতিনিধি জেলহাজতে প্রেরণ ব্রাহ্মণবাড়িয়ার কসবা উপজেলার গুড়িয়ারূপ গ্রাম থেকে গত সোমবার পুলিশের তালিকাভুক্ত মোসলেম মিয়া (৩২) নামের এক ডাকাতকে গ্রেপ্তার করা হয়েছে। তাঁর বাড়ি কসবা উপজেলার গজারিয়া গ্রামে। কসবা থানার উপপরিদর্শক (এসআই) মো. মহসিন ভূঁইয়া প্রথম আলোকে জানান, গতকাল মঙ্গলবার সকালে মোসলেমকে ব্রাহ্মণবাড়িয়া বিচারিক হাকিমের আদালতে হাজির করা হলে আদালত তাঁকে জেলহাজতে পাঠানোর নির্দেশ দেন। তাঁর বিরুদ্ধে কসবা থানায় ডাকাতির তিনটি মামলা রয়েছে। কসবা (ব্রাহ্মণবাড়িয়া) প্রতিনিধি সংঘর্ষে নিহত ১ ব্রাহ্মণবাড়িয়ার নাসিরনগর উপজেলার মহিষবেড় গ্রামে চুরির ঘটনায় সালিসকে কেন্দ্র করে দুই পক্ষের সংঘর্ষে লিটন মিয়া নামের এক তরুণ নিহত ও অর্ধশতাধিক ব্যক্তি আহত হয়েছেন। আহতদের মধ্যে ১৬ জনকে জেলা সদর হাসপাতাল ও স্থানীয় উপজেলা স্বাস্থ্য কমপ্লেক্সে ভর্তি করা হয়েছে। অন্যরা প্রাথমিক চিকিৎসা নিয়েছেন। গত সোমবার সকালে উপজেলার কুন্ডা ইউনিয়নের মহিষবেড় সরকারি প্রাথমিক বিদ্যালয়ের সামনে এ ঘটনা ঘটে। নাসিরনগর থানার ভারপ্রাপ্ত কর্মকর্তা (ওসি) মো. গোলাম ফারুক প্রথম আলোকে বলেন, সংঘর্ষের ঘটনায় মামলা হয়েছে। সরাইল (ব্রাহ্মণবাড়িয়া) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-29/news/74585~~
~~বজ্রপাত বজ্র আহত মারা মৃত্যু হত ~~
~~নওগাঁয় বজ্রপাতে চারজনের মৃত্যু~~
~~নওগাঁ প্রতিনিধি | তারিখ: ২৯-০৬-২০১০~~
~~নওগাঁর মান্দা, রানীনগর ও পত্নীতলা উপজেলায় গতকাল সোমবার বজ্রপাতে মহিলাসহ চারজন মারা গেছেন এবং চারজন আহত হয়েছেন। গ্রামবাসী ও হাসপাতাল সূত্র জানায়, গতকাল সকাল সাড়ে আটটার দিকে মান্দা উপজেলার দীঘিরপাড় ও উত্তর কালিকাপুর গ্রামে বজ্রপাতের ঘটনা ঘটে। এতে দীঘিরপাড় গ্রামের নাসের আলীর স্ত্রী মল্লিকা বিবি ও উত্তর কালিকাপুর গ্রামে ঈমান আলীর ছেলে কামরুজ্জামান মারা যান। এ সময় সাদেক আলী নামের এক কৃষক আহত হন। তাঁকে মান্দা উপজেলা স্বাস্থ্য কমপ্লেক্সে ভর্তি করা হয়েছে। গতকাল সকাল ১০টার দিকে রানীনগর উপজেলার বড় চাপড়া গ্রামে বজ্রপাতে ওই গ্রামের ইসমাইল হোসেনের ছেলে ওহিদুল ইসলাম মারা যান। ঘটনার সময় তিনি গ্রামের মাঠে যুবকদের সঙ্গে ফুটবল খেলছিলেন। বজ্রপাতে আরও তিন যুবক আহত হয়েছেন। তাঁরা হলেন: বড় চাপড়া গ্রামের আনোয়ারের ছেলে নাহিদ, আফাজ উদ্দিনের ছেলে বাদশা ও মালেকের ছেলে আবদুল মতিন। এদিকে গতকাল দুপুর ১২টার দিকে পত্নীতলা উপজেলার কামাসপুর গ্রামে বজ্রপাতে মকলেছুর রহমান নামের এক যুবকের মৃত্যু হয়েছে। গ্রামবাসী জানায়, ঘটনার সময় তিনি মাঠে কাজ করছিলেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-29/news/74555~~
~~বজ্রপাত বজ্র আহত নিহত মারা মৃত্যু হত ~~
~~একনজরে~~
~~| তারিখ: ২৯-০৬-২০১০~~
~~পানিতে ডুবে মৃত্যু কক্সবাজারের রামু উপজেলার ফতেখাঁরকুল ইউনিয়নের চালইন্যাপাড়ার মোহাম্মদ আলমের ছেলে রেজাউল করিম (৬) গত রোববার সকালে খেলতে খেলতে সবার অগোচরে বাড়ির পাশের একটি পুকুরে পড়ে যায়। অনেক খোঁজাখুঁজির পর সকাল ১০টার দিকে পুকুর থেকে শিশুটির মৃতদেহ উদ্ধার করা হয়। একই দিন দুপুর সাড়ে ১২টার দিকে চাকমারকুল ইউনিয়নের আলী হোসেন সিকদারপাড়ায় নানার বাড়িতে খেলার সময় পানিভর্তি বালতিতে পড়ে মারা যায় আড়াই বছরের মেয়েশিশু ওয়াহিদা বেগম। ওয়াহিদা ফতেখাঁরকুল ইউনিয়নের ।ের চর গ্রামের মোহাম্মদ ইয়াহিয়ার মেয়ে। রামু (কক্সবাজার) প্রতিনিধি হেরোইন উদ্ধার র‌্যাব-৮ রাজবাড়ীর একটি দল সোমবার বেলা দেড়টার দিকে রাজবাড়ীর শ্রীপুরে পলাশ ফিলিং স্টেশনের কাছে দৌলতদিয়া থেকে ছেড়ে আসা কুষ্টিয়াগামী খেয়া পরিবহনের একটি লোকাল বাসে (ঢাকা মেট্রো-জ-০৪-০০০৭) অভিযান চালায়। এ সময় বাসে থাকা একটি ব্যাগ থেকে ৮৫০ গ্রাম হেরোইন উদ্ধার করা হয়। আইনগত প্রক্রিয়া সম্পন্ন করে হেরোইনগুলো রাজবাড়ী সদর থানায় হস্তান্তর করা হবে বলে র‌্যাব সূত্রে জানা গেছে। গোয়ালন্দ (রাজবাড়ী) প্রতিনিধি।  বজ্রপাতে নিহত ২ বগুড়ার শিবগঞ্জ উপজেলার পারআঁচলাই গ্রামে গতকাল সোমবার সকালে স্বপন মিয়ার খেতে কাজ করছিলেন সাতজন শ্রমিক। এ সময় বজ্রপাতে ঘটনাস্থলেই শাহ জালাল ফকির (৪৫) ও দেলোয়ার হোসেন প্রামাণিক (৩৫) নিহত হন। আহত হন সাজেদুল ইসলাম (৩৫), নূর আলম (৩০), নাজমুল আলম (২৫) ও জাফিরুল ইসলাম (৩৫)। আহতদের বগুড়া শহীদ জিয়াউর রহমান মেডিকেল কলেজ হাসপাতালে পাঠানো হয়েছে। শিবগঞ্জ (বগুড়া) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-29/news/74671~~
~~বজ্রপাত বজ্র আহত নিহত মারা হত ~~
~~চাঁপাইনবাবগঞ্জ ও সিরাজগঞ্জে বজ্রপাতে ৪ জনের মৃত্যু~~
~~নিজস্ব প্রতিবেদক, চাঁপাইনবাবগঞ্জ ও উল্লাপাড়া (সিরাজগঞ্জ) প্রতিনিধি | তারিখ: ২৯-০৬-২০১০~~
~~সিরাজগঞ্জ ও চাঁপাইনবাবগঞ্জে বজ্রপাতের ঘটনায় চারজন নিহত হয়েছেন। আজ মঙ্গলবার সকালে সিরাজগঞ্জের উল্লাপাড়ার চয়ড়া গ্রামে বরাত আলী (৩৬) ও তমেজউদ্দিন (৪৫) নামের দুজন ব্যক্তি বজ্রপাতে নিহত হন। এর আগে গতকাল সোমবার গভীর রাতে চাঁপাইনবাবগঞ্জে বজ্রপাতের ঘটনায় নিহত হন শিমুলতলা গ্রামের আব্দুস সবুর (৬০) ও জিন্নুর রহমান (৩৭)। সিরাজগঞ্জ: প্রত্যক্ষদর্শী সূত্রে জানা গেছে, আজ সকাল নয়টার দিকে সিরাজগঞ্জের উল্লাপাড়া উপজেলার চয়ড়া গ্রামে বরাত ও তমেজ বন্যার পানিতে বাঁশের তৈরি এক ধরনের জাল দিয়ে মাছ ধরছিলেন। এ সময় বজ্রপাত হলে ঘটনাস্থলেই বরাত ও তমেজ নিহত হন। চাঁপাইনবাবগঞ্জ: বালিয়াডাঙ্গা ইউনিয়নের চেয়ারম্যান আবদুল হাই জানান, গতকাল রাত দেড়টার দিকে আমবাগানের একটি কুঁড়েঘরে শুয়ে থাকার সময় বজ্রপাত হলে আবদুস সবুর ও জিন্নুর রহমান ঘটনাস্থলেই মারা যান। তাঁরা দুজনই আমবাগানের পাহারাদার হিসেবে নিয়োজিত ছিলেন। বজ্রপাতে তাঁদের সঙ্গে থাকা দুই শিশু জলিল (৮) ও সোহাগ (১০) গুরুতর আহত হয়। পরে আহত শিশুদের রাতেই সদর হাসপাতালে ভর্তি করা হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-19/news/72071~~
~~বজ্রপাত বজ্র আহত মারা হত ~~
~~বজ্রপাতে ভাঙ্গা ও দেবীগঞ্জে ২৬ ছাত্রছাত্রী আহত~~
~~ফরিদপুর । ও পঞ্চগড় প্রতিনিধি | তারিখ: ১৯-০৬-২০১০~~
~~ফরিদপুরের ভাঙ্গা ও পঞ্চগড়ের দেবীগঞ্জে গত বুধ ও বৃহস্পতিবার বজ্রপাতে দুটি বিদ্যালয়ের ২৬ জন ছাত্রছাত্রী আহত হয়েছে। ভাঙ্গার চান্দ্রা ইউনিয়নের মালিগ্রাম পাইলট উচ্চবিদ্যালয়ে বৃহস্পতিবার বজ্রপাতে ১৫ জন শিক্ষার্থী আহত হয়। তাদের উপজেলা স্বাস্থ্য কমপ্লেক্সে ভর্তি করা হয়েছে। প্রধান শিক্ষক বিমল চন্দ্র ঘোষ জানান, ‘আমরা তখন ক্লাস নিচ্ছিলাম। হঠাৎ তীব্র আলোর ঝলকানির সঙ্গে গগনবিদারী শব্দে একাধিক বজ্রপাতের ঘটনা ঘটে। এতে বিদ্যালয় ভবনের এক অংশের পলেস্তারা খসে পড়ে এবং বৈদ্যুতিক লাইন পুড়ে যায়। ষষ্ঠ থেকে দশম শ্রেণী পর্যন্ত সব ক্লাসের ১৫ জন শিক্ষার্থী আহত হয়। তাঁদের শরীর ঝলসে গেছে। দেবীগঞ্জের দণ্ডপাল ইউনিয়নের দেবীডুবা খুটামারায় মির্জা গোলাম হাফিজ উচ্চবিদ্যালয়ের ১১ জন শিক্ষার্থী ও একজন কর্মচারী বুধবার বজ্রপাতে আহত হয়। বজ্রপাতে তাদের শরীরের বিভিন্ন অংশ ঝলসে যায়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-17/news/71620~~
~~বজ্রপাত বজ্র আহত বৃষ্টি মারা মৃত্যু হত ~~
~~একনজরে~~
~~| তারিখ: ১৭-০৬-২০১০~~
~~বজ্রপাতে মৃত্যু রাজশাহীর বাগমারায় গতকাল বুধবার সকালে বজ্রপাতে দয়েজউদ্দিন (৩৮) নামের এক ব্যক্তির মৃত্যু হয়েছে। তিনি উপজেলার সোনাডাঙ্গা গ্রামের বাসিন্দা। প্রতিবেশী জাহেদুর রহমান জানান, সকাল নয়টার দিকে হালকা বৃষ্টি চলছিল। এ সময় দয়েজউদ্দিন বাড়ির উঠানে গেলে বজ্রপাতে তাঁর মৃত্যু হয়। বাগমারা (রাজশাহী) প্রতিনিধি ব্রাজিল-সমর্থকদের ভোজ নাটোরের গুরুদাসপুর পৌর শহরের চাঁচকৈড় বাজারপাড়া মহল্লায় ব্রাজিলের একদল সমর্থক গত মঙ্গলবার রাতে গরুর মাংস দিয়ে খিচুড়ি রান্না করে ভূরিভোজ করেছেন। আয়োজকদের পক্ষে ফারুক মোল্লা জানান, মঙ্গলবার গভীর রাতে ব্রাজিলের প্রথম খেলা অনুষ্ঠিত হওয়ায় মহল্লার ব্রাজিল সমর্থকেরা চাঁদা তুলে প্রায় ২০ হাজার টাকায় একটি গরু কিনে জবাই করেন। পরে মহল্লার বাড়ি বাড়ি থেকে চাল সংগ্রহ করে ওই মাংস দিয়ে রান্না করা হয় খিচুড়ি। খেলা শেষে তারা ওই খিচুড়ি খান। গুরুদাসপুর প্রতিনিধি হাসপাতালকে জরিমানা সিলেটের দুটি বেসরকারি হাসপাতালে গত মঙ্গলবার ভেজালবিরোধী অভিযান চালিয়ে ৬৯ হাজার টাকা জরিমানা করা হয়েছে। একজন ম্যাজিস্ট্রেট ও চিকিৎসকের সমন্বয়ে র‌্যাপিড অ্যাকশন ব্যাটালিয়ন (র‌্যাব-৯) এ অভিযান চালায়। দুপুরে এ অভিযানে নগরের হাওয়াপাড়ার সেন্ট্রাল হাসপাতালকে বিভিন্ন অভিযোগে ৩৩ হাজার টাকা এবং জিন্দাবাজার এলাকার ইউনাইটেড পলি ক্লিনিককে ৩৬ হাজার টাকা জরিমানা করা হয়। নিজস্ব প্রতিবেদক, সিলেট ভেজাল গুড় ধ্বংস পাবনার সাঁথিয়া উপজেলা নির্বাহী কর্মকর্তা (ইউএনও) আবদুর রাজ্জাকের নেতৃত্বে ভ্রাম্যমাণ আদালত মঙ্গলবার সকাল সাড়ে আটটার দিকে করমজা চতুর বাজারের মামুন মিয়ার গুড়ের আড়তে অভিযান চালায়। আদালত সেখানে রাসায়নিক দ্রব্য মিশ্রিত ৫৬ টিন (প্রতি টিনে গড়ে ৩০ কেজি) ভেজাল গুড় দেখতে পান। আদালত গুড়গুলো জব্দ করে ধ্বংস করে ফেলেছেন। আড়তের মালিককে ২৫ হাজার টাকা জরিমানা করেছেন আদালত। বেড়া (পাবনা) প্রতিনিধি বৃদ্ধ খুন জমি নিয়ে বিরোধের জের ধরে নড়াইলের লোহাগড়া উপজেলার চরশালনগর গ্রামে বাদশা মোল্যা (৭০) নামের এক ব্যক্তি প্রতিপক্ষের হামলায় খুন হয়েছেন। এ ঘটনায় দুজন আহত হয়েছেন। পুলিশ জানায়, গ্রামের ফরিদ পক্ষের সঙ্গে জমি নিয়ে ইয়াছিন মোল্যা পক্ষের বিরোধ চলছিল। মঙ্গলবার সকাল সাতটার দিকে জমির দখল নিয়ে ফরিদের লোকজন বাদশা মোল্যাকে মারধর করে ও কোপায়। তাঁকে খুলনা মেডিকেল কলেজ হাসপাতালে নেওয়ার পথে বিকেল চারটার দিকে তিনি মারা যান। লোহাগড়া (নড়াইল) প্রতিনিধি বৃক্ষরোপণ ব্রাহ্মণবাড়িয়ার সরাইল উপজেলায় গতকাল বুধবার পক্ষকালব্যাপী বৃক্ষরোপণ কর্মসূচি শুরু হয়েছে। উপজেলা কৃষি সম্প্রসারণ বিভাগের উদ্যোগে উপজেলা প্রশাসন চত্বরে গতকাল বিকেলে দুটি গাছের চারা রোপণ করে এই কর্মসূচির উদ্বোধন করেন উপজেলা চেয়ারম্যান রফিক উদ্দিন ঠাকুর। এ সময় অন্যান্যের মধ্যে উপস্থিত ছিলেন উপজেলা নির্বাহী কর্মকর্তা (ইউএনও) মো. নজরুল ইসলাম, কৃষি কর্মকর্তা মো. মহসীন। ৩০ জুন পর্যন্ত উপজেলার বিভিন্ন স্থানে আট হাজার ৩১৬টি বৃক্ষ রোপণ করা হবে। সরাইল (ব্রাহ্মণবাড়িয়া) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-17/news/71619~~
~~বজ্রপাত বজ্র মারা ~~
~~সন্দ্বীপে বজ্রপাতে দুই স্কুলছাত্রের মৃত্যু~~
~~নিজস্ব প্রতিবেদক, চট্টগ্রাম | তারিখ: ১৭-০৬-২০১০~~
~~চট্টগ্রামের সন্দ্বীপ উপজেলায় কাল বুধবার সকালে বজ্রপাতে দুই স্কুলছাত্র মারা গেছে। তারা হলো মো. নাজিম (১৩) ও মো. রিপন (১৩)। উপজেলার আজিমপুর ইউনিয়নে এ ঘটনা ঘটে। ওই দুজন আজিমপুর উচ্চবিদ্যালয়ের সপ্তম শ্রেণীর ছাত্র ছিল। প্রত্যক্ষদর্শী ও একই বিদ্যালয়ের নবম শ্রেণীর ছাত্র আবু সৈয়দ ফরহাদ প্রথম আলোকে বলে, স্কুলের এক শিক্ষকের বাসা থেকে প্রাইভেট পড়ে নাজিম ও রিপন আজিমপুর ইউনিয়নের বেঁড়িবাধের ওপর দিয়ে নিজেদের বাসায় ফিরছিল। হঠাৎ বজ্রপাতে তারা মাটিতে পড়ে যায় এবং ঘটনাস্থলেই মারা যায়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-16/news/71427~~
~~বজ্রপাত বজ্র নিহত মারা মৃত্যু হত ~~
~~সন্দ্ব্বীপ ও বাগমারায় বজ্রপাতে ২ ছাত্রসহ তিনজনের মৃত্যু~~
~~নিজস্ব প্রতিবেদক, চট্টগ্রাম ও বাগমারা (রাজশাহী) প্রতিনিধি | তারিখ: ১৬-০৬-২০১০~~
~~চট্টগ্রামের সন্দ্বীপ ও রাজশাহীর বাগমারায় আজ বুধবার সকালে বজ্রপাতে দুই স্কুলছাত্রসহ তিনজনের মৃত্যু হয়েছে। চট্টগ্রাম থেকে আমাদের নিজস্ব প্রতিবেদক জানান, আজ বুধবার সকালে সন্দ্বীপের আজিমপুর ইউনিয়নে প্রাইভেট পড়ে বাড়ি ফেরার পথে বজ্রপাতে দুজন স্কুলছাত্রের মৃত্যু হয়েছে। নিহত ছাত্ররা হলো সন্দ্বীপের আজিমপুর উচ্চবিদ্যালয়ের সপ্তম শ্রেণীর ছাত্র মো. নাজিম (১৩) ও মো. রিপন (১৩)। প্রত্যক্ষদর্শী একই স্কুলের নবম শ্রেণীর ছাত্র আবু সৈয়দ ফরহাদ প্রথম আলোকে জানায়, শিক্ষকের বাসা থেকে প্রাইভেট পড়ে আজিমপুর ইউনিয়নে বেড়িবাঁধের ওপর দিয়ে বাসায় ফিরছিল নাজিম ও রিপন। হঠাত্ বজ্রপাতে দুজনেই পড়ে যায়। ঘটনাস্থলেই তাদের মৃত্যু হয়। অতিরিক্ত জেলা পুলিশ সুপার সফিকুল ইসলাম বজ্রপাতে দুজনের মৃত্যুর খবর নিশ্চিত করেছেন। আমাদের বাগমারা (রাজশাহী) প্রতিনিধি জানান, আজ সকালে বাগমারার সোনাডাঙ্গা গ্রামে বজ্রপাতে দয়েজউদ্দিনের (৩৮) মৃত্যু হয়েছে। প্রতিবেশী জাহেদুর রহমান জানান, সকাল নয়টার দিকে দয়েজউদ্দিনের বাড়ির বাইরে বজ্রপাত হয়। এ সময় দয়েজউদ্দিন সেখানে ছিলেন। পরে পরিবারের লোকজন তাঁকে মৃত অবস্থায় উদ্ধার করে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-10/news/69853~~
~~বজ্রপাত বজ্র দুর্ঘটনা নিহত মৃত্যু হত ~~
~~একনজরে~~
~~| তারিখ: ১০-০৬-২০১০~~
~~বিদ্যালয়ে তালা মঙ্গলবার নাটোর সদর উপজেলার চাঁদপুর উচ্চবিদ্যালয়ের ভারপ্রাপ্ত প্রধান শিক্ষকের অপসারণের দাবিতে শিক্ষার্থীরা বিদ্যালয়ের সব কক্ষে তালা ঝুলিয়ে দিয়েছে। মঙ্গলবার দুপুরে তারা বিদ্যালয়ের প্রধান শিক্ষকসহ অন্য শিক্ষকদের বের করে দিয়ে সব কক্ষে তালা ঝুলিয়ে দেয়। দাবি মানা না হলে তারা ক্লাস বর্জনসহ বিদ্যালয়ের সমস্ত কর্মকাণ্ড বন্ধ করে দেওয়ার হুমকি দিয়েছে। এর আগে একই দাবিতে তারা নাটোর-রাজশাহী সড়ক অবরোধ করে। এ ছাড়া শিক্ষার্থীরা বিদ্যালয় চত্বরে মিছিল ও সমাবেশ করেছে। নাটোর প্রতিনিধি নানি-নাতনির মৃত্যু নওগাঁর মান্দা উপজেলার চক রামানন্দ গ্রামে গত মঙ্গলবার বিকেল সোয়া পাঁচটার দিকে বজ্রপাতে মুক্তা (১২) ও ছবিরন বিবি (৬৯) নামের দুজনের মৃত্যু হয়েছে। তারা সম্পর্কে নানি-নাতনি। গ্রামবাসী জানায়, ঘটনার সময় ওই দুজন স্থানীয় একটি খেত থেকে গরু নিয়ে বাড়ি ফেরার পথে দুর্ঘটনাটি ঘটে। ঘটনাস্থলেই তাদের মৃত্যু হয়। ছবিরন বিবি চক রামানন্দ গ্রামের মোহর মোল্লার স্ত্রী এবং মুক্তা খাতুন একই গ্রামের সাহেব আলীর মেয়ে। নওগাঁ প্রতিনিধি হাতির আক্রমণে নিহত চট্টগ্রামের চন্দনাইশ উপজেলার কাঞ্চনাবাদ ইউনিয়নের লট এলাহাবাদ গ্রামে গত মঙ্গলবার দুপুর ১২টার দিকে বন্য হাতির একটি দল হানা দেয়। গ্রামের খেতে মোহাম্মদ আলী মুন্সি (৬৫) নামের এক ব্যক্তি চিচিঙ্গা তোলার সময় একটি হাতি দ্রুত এগিয়ে এসে শুঁড় দিয়ে ধরে তাঁকে পায়ের নিচে পিষ্ট করে মেরে ফেলে। নিহত মোহাম্মদ আলী কাঞ্চননগর এলাকার মৃত কালু মিয়ার ছেলে। চন্দনাইশ (চট্টগ্রাম) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-08/news/69315~~
~~বজ্রপাত বজ্র নিহত মৃত্যু হত ~~
~~একনজরে~~
~~| তারিখ: ০৮-০৬-২০১০~~
~~অধ্যক্ষকে মারধর বগুড়ার ধুনট উপজেলার কান্তনগর টেকনিক্যাল অ্যান্ড বিএম কলেজের অধ্যক্ষ মাহামুদুল হাসানকে মারধর করেছেন উপজেলা যুবলীগের সাধারণ সম্পাদক। গত রোববার সকালে উপজেলা মাধ্যমিক শিক্ষা কার্যালয় থেকে তাঁকে উপজেলা পরিষদ সড়কের সামনে ডেকে নিয়ে আসেন যুবলীগের সাধারণ সম্পাদক বনি আমিন। পরে তাঁকে মারধর করা হয়। তাঁর চোখের ডান পাশে কেটে গেছে। বনি আমিন বলেন, জোট সরকারের সময় তাঁর চাচাতো ভাইকে মাহামুদুল হাসান মারধর করেছিল। এ কারণে তাঁকে মারধর করা হয়েছে।’ ধুনট (বগুড়া) প্রতিনিধি নেতাকে অব্যাহতি যুবলীগের বান্দরবান শহর শাখার সাধারণ সম্পাদক এরশাদ চৌধুরীকে গত রোববার সাংগঠনিক দায়িত্ব থেকে অব্যাহতি দেওয়া হয়েছে। চাঁদাবাজিসহ সংগঠনবিরোধী নানা অনিয়মে জড়িত থাকার অভিযোগে তাঁর বিরুদ্ধে এ ব্যবস্থা নেওয়া হয়েছে বলে যুবলীগের জেলা নেতারা জানিয়েছেন। জেলা যুবলীগের সাধারণ সম্পাদক জামালউদ্দিন চৌধুরী জানান, এরশাদের বিরুদ্ধে পাওয়া অভিযোগগুলো যাচাই করেই এ সিদ্ধান্ত নেওয়া হয়েছে। এরশাদ চৌধুরী অভিযোগ অস্বীকার করে বলেন, সব অভিযোগ ভিত্তিহীন ও সাজানো। বান্দরবান প্রতিনিধি তিনজনের মৃত্যু ভোলার বোরহানউদ্দিন ও তজুমদ্দিন উপজেলায় বজ্রপাতে দুজন নিহত হয়েছে। এ ছাড়া বিদ্যুৎস্পৃষ্ট হয়ে নিহত হয়েছে আরও এক শিশু। গত রোববার দুপুরে বোরহানউদ্দিনের তেঁতুলিয়া নদীতে জেলে নৌকায় বজ্রপাতে মো. মাহিদুল ইসলাম নামের এক জেলে নিহত হন। একই দিন তজুমদ্দিন উপজেলার বালিয়াকান্দি গ্রামের মো. রিপন (২১) নামের এক জেলে বজ্রপাতে নিহত হন। ভোলা সদর উপজেলার ধনিয়া গিরিঙ্গিবাজার এলাকার পণ্ডিতবাড়িতে ওই দিন ভোরে বিদ্যুৎস্পৃষ্ট হয়ে তৃষা নামের তিন বছরের এক শিশু নিহত হয়। ভোলা প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-07/news/69070~~
~~বজ্রপাত বজ্র আহত ক্ষতি ঝড় নিহত বিধ্বস্ বৃষ্টি মারা হত ~~
~~গোপালগঞ্জে ঝড় বজ্রপাতে নিহত ২, আহত ৩০~~
~~গোপালগঞ্জ প্রতিনিধি | তারিখ: ০৭-০৬-২০১০~~
~~গোপালগঞ্জে ঝড় ও বজ্রপাতে দুজন নিহত হয়েছেন। আহত হয়েছে কমপক্ষে ৩০ জন। এ সময় তিনটি গরু ও অর্ধশত হাঁস-মুরগি মারা গেছে। তিন শতাধিক ঘরবাড়ি বিধ্বস্ত হয়েছে। উপড়ে গেছে বিদ্যুতের খুঁটি ও গাছপালা। গত শনিবার রাত দেড়টার দিকে সদর উপজেলার নিজড়া ইউনিয়নের নয়টি ও কোটালিপাড়া উপজেলার কান্দি ইউনিয়নের বানারঝোড় গ্রামের ওপর দিয়ে কয়েক মিনিটের এই ঝড় বয়ে যায়। কোটালিপাড়ার উপজেলা নির্বাহী কর্মকর্তা (ইউএনও) কবির মাহামুদ জানান, রাত দেড়টার দিকে প্রচণ্ড বৃষ্টিপাতের সময় বানারঝোড় গ্রামের সুবোধ মণ্ডলের ঘরে বজ্রপাত হয়। এতে সুবোধ মণ্ডল (৭০) ও তাঁর স্ত্রী বরুনী মণ্ডল (৫৫) নিহত হন। ঘরের পাশে গোয়ালঘরে থাকা একটি গরুও মারা যায়। গোপালগঞ্জ সদরের ইউএনও আবদুল মতিন ঘটনার সত্যতা নিশ্চিত করে বলেন, ক্ষতিগ্রস্ত মানুষের তালিকা তৈরি করে ঢাকায় পাঠানোর কাজ চলছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-06/news/68954~~
~~বজ্রপাত বজ্র আহত ঝড় নিহত বিধ্বস্ মৃত্যু হত ~~
~~গোপালগঞ্জে বজ্রপাতে নিহত ২, ঝড়ে আহত ৩০~~
~~গোপালগঞ্জ প্রতিনিধি | তারিখ: ০৬-০৬-২০১০~~
~~গোপালগঞ্জের কোটালীপাড়া ও সদর উপজেলায় গতকাল শনিবার রাতে বজ্রপাত ও ঝড়ে দুজন নিহত এবং ৩০ জন আহত হয়েছে। কোটালীপাড়ার উপজেলা নির্বাহী কর্মকর্তা (ইউএনও) কবির মাহমুদ জানান, গতকাল রাত দেড়টার দিকে উপজেলার কান্দি ইউনিয়নের বানারছড় গ্রামে বজ্রপাতে দুজনের মৃত্যু হয়। তাঁরা হলেন সুবোধ মণ্ডল (৭০) ও তাঁর স্ত্রী বারণী মণ্ডল (৫০)। সদর উপজেলার নির্বাহী কর্মকর্তা (ইউএনও) আবদুল মতিন জানান, উপজেলার নিজরা ইউনিয়নের নয়টি গ্রামে গতকাল রাত দেড়টার দিকে ঝড় বয়ে যায়। এতে ঘরচাপা পড়ে ৩০ জন আহত হয়। বিধ্বস্ত হয়েছে ৩০০ বাড়িঘর।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-05/news/68609~~
~~বজ্রপাত বজ্র আহত নিহত বৃষ্টি হত ~~
~~রাঙ্গুনিয়ায় বজ্রপাতে দুজন নিহত~~
~~রাঙ্গুনিয়া (চট্টগ্রাম) প্রতিনিধি | তারিখ: ০৫-০৬-২০১০~~
~~চট্টগ্রামের রাঙ্গুনিয়া উপজেলার বেতাগি ইউনিয়নের মীর্জাখীল গ্রামে গতকাল শুক্রবার বজ্রপাতে দুজন নিহত হয়েছেন। গুরুতর আহত অবস্থায় আরও দুজনকে চট্টগ্রাম মেডিকেল কলেজ হাসপাতালে ভর্তি করা হয়েছে। বেতাগি ইউনিয়নের ভারপ্রাপ্ত চেয়ারম্যান নূর কুতুবুল আলম জানান, গতকাল রাত সাড়ে সাতটার দিকে প্রচণ্ড বাতাসসহ বজ্রবৃষ্টি শুরু হয়। এ সময় জানে আলম (২৫), আবুল হাশেম (২০), মো. হারুন ২২) ও মো. সাইফুল (৩৫) মীর্জাখীল গ্রামের আমান আলী সড়ক দিয়ে বাড়ি ফিরছিলেন। আকস্মিক বজ্রপাতে মাটিতে লুটিয়ে পড়েন তাঁরা। স্থানীয় লোকজন তাঁদের উদ্ধার করে রাঙ্গুনিয়া উপজেলা স্বাস্থ্য কমপ্লেক্সের জরুরি বিভাগে নিয়ে যায়। কর্তব্যরত চিকিত্সক জানে আলম (২৫) ও আবুল হাশেমকে (২০) মৃত ঘোষণা করেন। গুরুতর আহত হারুন ও সাইফুলকে চট্টগ্রাম মেডিকেল কলেজ হাসপাতালে পাঠানো হযেছে। রাঙ্গুনিয়া থানার উপপরিদর্শক (এসআই) গোলাম মোস্তফা জানান, এ ঘটনায় রাঙ্গুনিয়া থানায় একটি সাধারণ ডায়েরি (জিডি) করা হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-06-04/news/68389~~
~~বজ্রপাত বজ্র আহত ক্ষতি ক্ষয়ক্ষতি ঝড় বিধ্বস্ মারা মৃত্যু হত ~~
~~ঝড়-টর্নেডোয় ব্যাপক ক্ষতি~~
~~প্রথম আলো ডেস্ক | তারিখ: ০৪-০৬-২০১০~~
~~দেশের উত্তরাঞ্চলে কালবৈশাখী ও টর্নেডোয় ব্যাপক ক্ষয়ক্ষতি হয়েছে। গত বুধবার ভোররাত থেকে গতকাল বিকেল পর্যন্ত কালবৈশাখীতে অসংখ্য কাঁচা ঘরবাড়ি এবং গাছপালা ভেঙে পড়েছে। দিনাজপুর, চাঁপাইনবাবগঞ্জ ও রাজশাহীতে ঝড়ে আম ও লিচুর ব্যাপক ক্ষতি হয়েছে। মাদারীপুরের শিবচরে পদ্মা নদীতে ঝড়ের সময় ট্রলার ডুবে একজনের মৃত্যু হয়েছে। আমাদের নিজস্ব প্রতিবেদক, আঞ্চলিক কার্যালয় ও প্রতিনিধিদের পাঠানো খবর: দিনাজপুর: সদর উপজেলার ৪ নম্বর শেখপুরা ইউনিয়নের দিঘন গ্রামে গতকাল বিকেলে টর্নেডোয় কয়েক শ বাড়িঘর ও হাজার হাজার গাছপালা ভেঙে পড়েছে। দিঘন গ্রামের অবসরপ্রাপ্ত স্কুলশিক্ষক আবদুর রাজ্জাক জানান, ঝড়ে তাঁর দুটি লিচুবাগানের দুই শতাধিক গাছ ভেঙে পড়েছে। এতে ক্ষতি হয়েছে প্রায় ১০ লাখ টাকার। গ্রামের আবদুল মান্নান জানান, তাঁর লিচুবাগানের ৪০টি গাছ উপড়ে গেছে। ৪ নম্বর শেখপুরা ইউনিয়ন পরিষদের সদস্য মতিয়ার বলেন, তাঁরও ৫০টি আম ও লিচুগাছ উপড়ে গেছে। সদর উপজেলা নির্বাহী কর্মকর্তা (ইউএনও) ধনঞ্জয় কুমার দাস জানান, স্থানীয় ইউপি চেয়ারম্যান ক্ষয়ক্ষতির বিবরণসহ একটি প্রতিবেদন তাঁর কার্যালয়ে জমা দিয়েছেন। শিবচর (মাদারীপুর): গতকাল বিকেল চারটার দিকে ঝড়ে মাদারীপুরের শিবচর উপজেলার পদ্মা নদীতে ট্রলার ডুবে একজন মারা গেছে। উপজেলার চরজানাজাত ইউপি চেয়ারম্যান বজলু সরকার জানান, মাদবরচর হাট থেকে চরজানাজাতের খাসেরহাট যাওয়ার পথে ঝড়ের কবলে পড়ে একটি যাত্রীবাহী ট্রলার ডুবে যায়। এতে শাকিল মিনা (৯) নামের এক কিশোর ডুবে মারা যায়। শাকিল চরজানাজাতের রশিদ মোল্ল¬ারকান্দির ছালাম মিনার ছেলে। এ ছাড়া ঝড়ে চরজানাজাতের রশীদ মোল্লারকান্দি, মোজাফফর মোল্লারকান্দি, আদেল মোল্লারকান্দি, চানু বেপারিরকান্দি ও রহমান হাওলারকান্দি গ্রামের দেড় শতাধিক কাঁচা ঘরবাড়ি বিধ্বস্ত হয়েছে। গাছ উপড়ে ও ঘর বিধ্বস্ত হয়ে অন্তত ১০ জন আহত হয়েছে। এদের মধ্যে ছামাদ আকন, হাশমত হাওলাদার ও ইদ্রিস হাওলাদারকে গুরুতর আহতাবস্থায় ঢাকায় পাঠানো হয়েছে। চাঁপাইনবাবগঞ্জ: চাঁপাইনবাবগঞ্জের গোমস্তাপুরের ইউএনও সাজ্জাদুল হাসান জানান, বুধবার রাতে ঝড়ে উপজেলার গোমস্তাপুর, চৌডালা, বোয়ালিয়া, নন্দীপুর ইউনিয়ন ও রহনপুর পৌর এলাকার চার শতাধিক বাড়ি ক্ষতিগ্রস্ত হয়েছে। এর মধ্যে বেশ কিছু কাঁচা বাড়ি পুরোপুরি বিধ্বস্ত হয়েছে। তবে বেশির ভাগ বাড়ির টিনের চালা উড়ে গেছে। আমবাগানও ক্ষতিগ্রস্ত হয়েছে। চৌডালা ইউনিয়নে দুজন আহত হয়েছে। গুরুদাসপুর (নাটোর): গতকাল বিকেল পাঁচটার দিকে মাত্র তিন মিনিট স্থায়ী টর্নেডোয় নাটোরের গুরুদাসপুর উপজেলার মুসিন্দা ইউনিয়নের মুসিন্দা মাধপাড়া, কান্দিপাড়া, চরপাড়া ও ঝিনাইগাড়ী গ্রামে ব্যাপক ক্ষয়ক্ষতি হয়েছে। দেড় শতাধিক ঘরবাড়ি বিধ্বস্ত হয়েছে। ভেঙে পড়েছে অসংখ্য গাছপালা। টর্নেডোর পর থেকে এলাকায় বিদ্যুৎ সরবরাহ বন্ধ হয়ে যায়। মুসিন্দা ইউনিয়ন পরিষদের চেয়ারম্যান শহীদুল ইসলাম জানান, প্রায় ৫০ জনের মতো আহত হয়েছে। এদের মধ্যে ১০ জনকে গুরুতর অবস্থায় গুরুদাসপুর উপজেলা স্বাস্থ্য কমপ্লেক্সে ভর্তি করা হয়েছে। বাগমারা (রাজশাহী): বুধবার রাত এবং বৃহস্পতিবার সকালে ঝড়ে বাগমারা উপজেলার নরদাশ, মাদিলা, ফুলপুর, সাইধারা, বেনিপুর, শুভডাঙ্গা, মাড়িয়া, পিদ্দপাড়া, ঝিকড়া ও বাইগাছাসহ প্রায় ৪০টি গ্রামের চার শতাধিক কাঁচা ঘরবাড়ি বিধ্বস্ত হয়েছে। উপড়ে গেছে অসংখ্য গাছপালা। তারাগঞ্জ (রংপুর): রংপুরের তারাগঞ্জ উপজেলার সয়ার ইউনিয়নের চারটি গ্রামে দুই শতাধিক কাঁচা ঘরবাড়ি লন্ডভন্ড হয়ে গেছে। পাটখেতেরও ব্যাপক ক্ষতি হয়েছে। নিকলী (কিশোরগঞ্জ): কিশোরগঞ্জের নিকলী উপজেলার সিংপুর ইউনিয়নের গোড়াদিঘা গ্রামে প্রায় অর্ধশত ঘরের টিনের চালা উড়ে গেছে। আহত হয়েছে ১০ জন। শেরপুর: শেরপুর পৌরসভাসহ সদর উপজেলার চরাঞ্চলের চরশেরপুর, কামারেরচর, চরমোচারিয়া, চরপক্ষীমারী ও বেতমারী ইউনিয়নের বিভিন্ন এলাকার কয়েকটি শিক্ষাপ্রতিষ্ঠান, মসজিদ ও চালকলসহ তিন শতাধিক বাড়িঘর বিধ্বস্ত হয়েছে ও বিপুলসংখ্যক গাছপালা উপড়ে পড়েছে। জেলা শহরের সজবরখিলা এলাকায় বিদ্যুৎ উন্নয়ন বোর্ডের (পিডিবি) জামালপুর-শেরপুর ৩৩ কেভি সঞ্চালন লাইনের দুটি টাওয়ার ভেঙে পড়ায় জেলায় বিদ্যুৎ সরবরাহ বন্ধ হয়ে যায়। ঝড়ের সময় বজ্রপাতে, ঘরচাপায় এবং গাছের ডালপালার আঘাতে অন্তত ১০ জন আহত হয়েছে। আহতদের মধ্যে যোগিনিমোরা গ্রামের রফিকুল ইসলামের স্ত্রী শামসুন্নাহার (৩৫) ও শাহেদ আলীর স্ত্রী রাবেয়া খাতুনকে (৫৫) শেরপুর জেলা সদর হাসপাতালে ভর্তি করা হয়েছে। মির্জাপুর (টাঙ্গাইল): গতকাল সকালে ঝড়ে টাঙ্গাইলের মির্জাপুর উপজেলার তরফপুর, আজগানা ও বাঁশতৈল ইউনিয়ন এবং গোড়াই ও বহুরিয়া ইউনিয়নে ব্যাপক ক্ষয়ক্ষতি হয়েছে। তরফপুর ইউনিয়নের পাথরঘাটা উচ্চবিদ্যালয়ের একটি আধাপাকা ভবন ও তরফপুর মাদ্রাসার একটি ঘর সম্পূর্ণ বিধ্বস্ত হয়ে গেছে। বিদ্যালয়টির সহকারী শিক্ষক খোরশেদ আলমসহ সাত শিক্ষার্থী আহত হয়েছে। আজগানা ইউনিয়নের হাটুভাঙ্গা শাখার গ্রামীণ ব্যাংকের কার্যালয়ের টিনের চাল উড়ে গেছে। পাথরঘাটা ও হাটুভাঙ্গা বাজারের কমপক্ষে ৩০টি ব্যবসাপ্রতিষ্ঠানের চাল উড়ে ও দেয়াল ভেঙে ব্যাপক ক্ষতি হয়েছে। সখীপুর: গতকাল সকালে টাঙ্গাইলের সখীপুর উপজেলার ছোট চওনা, হতেয়া, বেড়বাড়ি, বড়চওনা, জিতাশ্বরী, বেলতলী, কালিয়া, সাড়াসিয়া, মাচিয়া, দামিয়া পাড়া, বিন্নাখৈরা, কীর্তনখোলা, কালিয়ান পাড়া ও শিরির চালাসহ ১৪টি গ্রামে ব্যাপক ক্ষয়ক্ষতি হয়েছে। এ সময় আহত হয়েছে কমপক্ষে ২০ জন। সরাইল (ব্রাহ্মণবাড়িয়া): গতকাল দুপুরে ব্রাহ্মণবাড়িয়ার সরাইল উপজেলার চুন্টা ইউনিয়নের রসুলপুর, বড়বল্লা, করাতকান্দি, ঘাঘরাজুর এবং পানিশ্বর ইউনিয়নের নাইলা, বিটঘর, শাখাইতি ও শোলাবাড়ী গ্রামের শতাধিক কাঁচা ঘরবাড়ি ও গাছপালা ভেঙে পড়ে। এ সময় রসুলপুর ও পার্শ্ববর্তী এলাকার সাত-আটটি বিদ্যুতের খুঁটি ভেঙে পড়ে এবং রসুলপুর মোড়ের শত বছরের পুরোনো বটগাছটি উপড়ে যায়। বাঞ্ছারামপুর: ব্রাহ্মণবাড়িয়ার বাঞ্ছারামপুর উপজেলায় গতকাল দুপুর একটার দিকে ঝড়ে দুই শতাধিক কাঁচা বাড়িঘর বিধ্বস্ত এবং কয়েক হাজার গাছ উপড়ে গেছে। বাঞ্ছারামপুর-ঢাকা সড়কে গাছ পড়ে প্রায় তিন ঘণ্টা সড়ক যোগাযোগ বন্ধ ছিল। জামালপুর: সদর উপজেলার লক্ষ্মীরচর ইউনিয়নের বারুয়ামারী, চরপাড়া, চর যথার্থপুর, চান্দাপাড়া ও সুবর্ণচর এলাকার শতাধিক ঘরবাড়ি বিধ্বস্ত এবং অসংখ্য গাছপালা উপড়ে গেছে। এ সময় ঘর ও গাছ চাপায় কমপক্ষে পক্ষে ১০ জন আহত হয়েছে। এ ছাড়া দেওয়ানগঞ্জ উপজেলার চিকাজানী ইউনিয়নের চর ডাকাতিয়া ও নয়াগ্রামে ঝড়ে অর্ধশতাধিক ঘরবাড়ি বিধ্বস্ত এবং অসংখ্য গাছপালা উপড়ে গেছে। আত্রাই (নওগাঁ): নওগাঁর আত্রাই উপজেলায় পাঁচ শতাধিক কাঁচাঘর এবং অনেকগুলো শিক্ষাপ্রতিষ্ঠানের ক্ষতি হয়েছে। খনজোর-জয়সাড়া উচ্চমাধ্যমিক বিদ্যালয়ের টিনের চাল সম্পূর্ণ উড়ে গেছে। [প্রতিবেদনটি তৈরিতে সহযোগিতা করেছেন নিজস্ব প্রতিবেদক, চাঁপাইনবাবগঞ্জ ও দিনাজপুর । এবং শেরপুর, জামালপুর, বাগমারা (রাজশাহী), গুরুদাসপুর (নাটোর), তারাগঞ্জ (রংপুর), নিকলী (কিশোরগঞ্জ), মির্জাপুর ও সখীপুর (টাঙ্গাইল), আত্রাই (নওগাঁ), সরাইল ও বাঞ্ছারামপুর (ব্রাহ্মণবাড়িয়া) ও শিবচর (মাদারীপুর) প্রতিনিধি]~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-27/news/66429~~
~~বজ্রপাত বজ্র আহত নিহত বৃষ্টি হত ~~
~~আড়াইহাজারে বজ্রপাতে স্কুলছাত্রের মৃত্যু~~
~~নারায়ণগঞ্জ প্রতিনিধি | তারিখ: ২৭-০৫-২০১০~~
~~নারায়ণগঞ্জের আড়াইহাজারে বজ্রপাতে এক স্কুলছাত্র নিহত ও দুজন আহত হয়েছে। আড়াইহাজার থানার ওসি সৈয়দ নজরুল ইসলাম জানান, গতকাল দুপুর একটার দিকে উপজেলার সাতগ্রাম ইউনিয়নের পুরিন্দার মাঠে ছেলেরা বৃষ্টির মধ্যে ফুটবল খেলছিল। এ সময় বজ্রপাতে মো. নাঈম (১৫) নিহত হয়। সে পুরিন্দা কে এম সাদেকুর রহমান উচ্চবিদ্যালয়ের সপ্তম শ্রেণীর ছাত্র। এ ছাড়া পুরিন্দা প্রাথমিক বিদ্যালয়ের ছাত্র সারোয়ার (১০) ও শাহীন (৮) আহত হয়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-26/news/66124~~
~~বজ্রপাত বজ্র আহত ঝড় বৃষ্টি মারা মৃত্যু হত ~~
~~বজ্রপাতে সাতজন ও গাছচাপায় ১ জনের মৃত্যু~~
~~নিজস্ব প্রতিবেদক, চাঁপাইনবাবগঞ্জ | তারিখ: ২৬-০৫-২০১০~~
~~চাঁপাইনবাবগঞ্জের তিন উপজেলায় গতকাল মঙ্গলবার সকালে কালবৈশাখী ঝড়-বৃষ্টির সময় বজ্রপাতে সাতজন ও গাছচাপায় একজনের মৃত্যু হয়েছে। গতকাল বেলা সাড়ে ১১টা থেকে সাড়ে ১২টার মধ্যে জেলার সদর, গোমস্তাপুর ও শিবগঞ্জ উপজেলার ওপর দিয়ে কালবৈশাখী ঝড় বয়ে যায়। গোমস্তাপুর উপজেলা নির্বাহী কর্মকর্তা (ইউএনও) সাজ্জাদুল হাসান জানান, ঝড়-বৃষ্টির মধ্যে ক্ষেতে কাজ করার সময় বজ্রপাতে মারা যান উপজেলার দামইল গ্রামের আবদুল খালেক (৪২)। এ সময় তাঁর ছেলে হোসেন আলী (২০) আহত হন। প্রায় একই সময়ে নওদা মিশন গ্রামের অধর আলীর বাড়িতে বজ্রপাত হলে ঘরে শুয়ে থাকা তাঁর মেয়ে শেফালী (১১) মারা যায়। এ ছাড়া রাধানগর ইউনিয়নের পার্বতীপুর গ্রামের হীরালাল সরদারের ছেলে অসীম সরদার (৮) আম কুড়ানোর সময় বজ্রপাতে মারা যায়। অন্য দিকে বাঙ্গাবাড়ী-ব্যাংকবাড়ি গ্রামের মেরিনা খাতুন ঝড়ে ভেঙে পড়া গাছচাপায় মারা যান। এলাকাবাসী সূত্রে জানা গেছে, ঝড়ের সময় শিবগঞ্জ উপজেলার মনাকষা ইউনিয়নের মনোহরপুর গ্রামের মজিবুর রহমান (৩৫), নয়ালাভাঙ্গার ঢোড়বোনা গ্রামের রিপন (১২), সদর উপজেলার মালডাঙ্গা গ্রামের জসিম উদ্দিন ও বাখর আলী রোডপাড়া এলাকার সুফিয়া খাতুন (১৫) বজ্রপাতে মারা যায়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-23/news/65462~~
~~বজ্রপাত বজ্র ঝড় বৃষ্টি মারা মৃত্যু ~~
~~একনজরে~~
~~| তারিখ: ২৩-০৫-২০১০~~
~~তিনজনের মৃত্যু চাঁপাইনবাবগঞ্জের গোমস্তাপুর ও শিবগঞ্জ উপজেলায় পৃথক বজ্রপাতে স্বামী-স্ত্রীসহ তিনজনের মৃত্যু হয়েছে। গত শুক্রবার ভোরে ঝড়-বৃষ্টির সময় বজ্রপাতে গোমস্তাপুর উপজেলার রাধানগর ইউনিয়নের রুকুনপুর গ্রামে সাইদুর রহমান (৫০) ও তাঁর স্ত্রী জোসনা বেগম (৪২) মারা যান। বৃহস্পতিবার সন্ধ্যায় শিবগঞ্জ উপজেলার সেলিমাবাদ গ্রামে বজ্রপাতে কুলসুম আরা খাতুন (১১) নামের এক স্কুলছাত্রীর মৃত্যু হয়। সে একই গ্রামের আবদুল হামিদের মেয়ে ও শিবগঞ্জ বালিকা উচ্চবিদ্যালয়ের ষষ্ঠ শ্রেণীর ছাত্রী। নিজস্ব প্রতিবেদক, চাঁপাইনবাবগঞ্জ নকল পাম্প উদ্ধার লক্ষ্মীপুরের রায়পুর পৌর শহরের আল-মদিনা মেশিনারিজ থেকে প্যাডরোলো ও গাজী কোম্পানির পাঁচটি নকল পাম্প উদ্ধার করা হয়েছে। গত শুক্রবার সন্ধ্যায় রায়পুর থানার পুলিশ অভিযান চালিয়ে এ পাম্পগুলো উদ্ধার করে। এ সময় সোহান (২০) নামের একজনকে আটক করা হয়। প্যাডরোলো কোম্পানির প্রকৌশলী হাসানুজ্জামান মজুমদার বলেন, আল-মদিনা মেশিনারিজের মালিক দীর্ঘদিন ধরে তাঁদের কোম্পানির নামে অন্য একটি নকল কোম্পানির পাম্প বিক্রি করছিলেন। বিষয়টি তাঁরা পুলিশকে জানান। রায়পুর (লক্ষ্মীপুর) প্রতিনিধি কর্মশালার সমাপনী ঠাকুরগাঁও জুডিশিয়াল ম্যাজিস্ট্রেসির আয়োজনে জুডিশিয়াল ম্যাজিস্ট্রেট কোর্টের কর্মচারীদের ২১ দিনব্যাপী প্রশিক্ষণ কর্মশালার সমাপনী অনুষ্ঠান গত বৃহস্পতিবার রাতে চিফ জুডিশিয়াল ম্যাজিস্ট্রেট আদালতে অনুষ্ঠিত হয়। এতে প্রধান অতিথি হিসেবে উপস্থিত থেকে প্রশিক্ষণে অংশগ্রহণকারীদের মধ্যে সনদ বিতরণ করেন জেলা ও দায়রা জজ হাবিবুর রহমান। সভাপতিত্ব করেন চিফ জুডিশিয়াল ম্যাজিস্ট্রেট আশেকুর রহমান। বক্তব্য দেন আইনজীবী সমিতির সাধারণ সম্পাদক এম এম শরিফুজ্জামান ও কর্মচারীদের পক্ষ থেকে হিসাবরক্ষক রোকসানা আখতার। ঠাকুরগাঁও প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-22/news/65129~~
~~বজ্রপাত বজ্র আহত ঝড় নিহত মৃত্যু হত ~~
~~একনজরে~~
~~| তারিখ: ২২-০৫-২০১০~~
~~বজ্রপাতে নিহত ৩ কুড়িগ্রামের ভূরুঙ্গামারীতে বুধবার রাতে নদে মাছ ধরতে গিয়ে বজ্রপাতে পাইকেরছড়া গ্রামের আমজাদের (২৮) মৃত্যু হয়েছে। আহত হয়েছেন মিন্টু (২৭) ও আফকুল (২৫)। দুধকুমার নদে মাছ ধরার সময় বজ্রপাতের ঘটনা ঘটে। ঝড়ের সময় আম কুড়াতে গিয়ে বৃহস্পতিবার রাজশাহীর তানোর উপজেলার বাহাড়া গ্রামের বজ্রপাতে নিহত হয়েছেন সাইফুল ইসলাম (৩৮)। নোয়াখালীর সেনবাগ উপজেলার অর্জুতলা ইউনিয়নের ছিলোনিয়া গ্রামে বজ্রপাতে খায়রুন নেছা (৪০) নামে এক মহিলার মৃত্যু হয়েছে। খায়রুন ওই গ্রামের সাগরের স্ত্রী। নিজস্ব প্রতিবেদক, রাজশাহী ও কুড়িগ্রাম এবং নোয়াখালী । কাঠ উদ্ধার চট্টগ্রামের মিরসরাইয়ে অভিযান চালিয়ে বিভিন্ন প্রজাতির ১৩ ট্রাক অবৈধ মূল্যবান কাঠ উদ্ধার করেছে ফেনী জয়লস্কর বিডিআর ক্যাম্পের একটি দল। গত বুধবার গভীর রাত থেকে বৃহস্পতিবার ভোর পর্যন্ত উপজেলার বারইয়ারহাট থেকে মিরসরাই-ফটিকছড়ি সড়কে এ অভিযান চালানো হয়। বিডিআর কর্মকর্তা লে. কর্নেল গাজী সালাউদ্দিন জানান, করেরহাট-রামগড় ও মিরসরাই-ফটিকছড়ি সড়ক দিয়ে দীর্ঘদিন ধরে কয়েকটি চক্র অবৈধ মূল্যবান কাঠ পাচার করে আসছিল। কাঠগুলো মিরসরাই স্টেডিয়ামে রাখা হয়েছে। মিরসরাই (চট্টগ্রাম) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-22/news/65138~~
~~বজ্রপাত বজ্র আহত ক্ষতি ঝড় বিধ্বস্ মৃত্যু হত ~~
~~ঝড়ে একজন নিহত~~
~~শেরপুর প্রতিনিধি | তারিখ: ২২-০৫-২০১০~~
~~শেরপুর সদর উপজেলার চরপক্ষীমারী, বলাইরচর ও কামারেরচর ইউনিয়নের ওপর দিয়ে বৃহস্পতিবার রাতে প্রবল বেগে ঝড় বয়ে যায়। এতে ১০টি গ্রামের শতাধিক ঘর ও অনেক গাছপালা বিধ্বস্ত হয়েছে। ঝড়ের সময় বজ্রপাতে একজন নারীর মৃত্যু ঘটেছে। ঘর ও গাছের চাপায় কমপক্ষে ২০ জন আহত হয়েছে। সদর উপজেলা নির্বাহী কর্মকর্তা (ইউএনও) মো. কামাল হোসেন ক্ষতিগ্রস্ত এলাকা পরিদর্শনে গেছেন। তিনি জানান, ত্রাণ-সহায়তা দেওয়ার জন্য ক্ষতিগ্রস্ত ব্যক্তিদের তালিকা তৈরি করা হচ্ছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-22/news/65130~~
~~বজ্রপাত বজ্র হত ~~
~~পাঁচ কোটি টাকার জেনারেটর ১৭ বছর ধরে অকেজো~~
~~মোস্তফা মনজু, জামালপুর | তারিখ: ২২-০৫-২০১০~~
~~প্রায় পাঁচ কোটি টাকায় কেনা জামালপুর জেনারেল হাসপাতালের জেনারেটরটি ১৭ বছর ধরে কোনো কাজে আসছে না। চালানোর জন্য জ্বালানি বাবদ বরাদ্দ না থাকায় এটি বর্তমানে একটি তালাবদ্ধ ঘরে পড়ে আছে। জেনারেটরটি ব্যবহার করতে না পারায় লোডশেডিং ও বিভিন্ন কারণে বিদ্যুৎ না থাকলে হাসপাতালের ফ্রিজে ওষুধ ও ভ্যাকসিন সংরক্ষণ ঝুঁকিপূর্ণ হয়ে পড়েছে। আর রোগীদের চরম দুর্ভোগ পোহাতে হচ্ছে। হাসপাতাল সূত্রে জানা গেছে, ১৯৯৩ সালে জামালপুর জেনারেল হাসপাতালে ২৫০ কেভিএ ক্ষমতাসম্পন্ন ডিজেলচালিত একটি জেনারেটর বসানো হয়। এরপর পাঁচ মাস চালানোর পর হাসপাতাল কর্তৃপক্ষ বরাদ্দের অভাবে জেনারেটরটি আর চালাতে পারেনি। হাসপাতালে গড়ে প্রতিদিন চার শতাধিক রোগী ভর্তি থাকেন। বিদ্যুৎ না থাকলে হাসপাতালের রোগীদের চরম কষ্ট পোহাতে হয়। বজ্রপাতে গত সোমবার জামালপুর পিডিবির ৩৩ কেভি উপ-সঞ্চালনকেন্দ্র বিকল হয়। ওই দিন ভোর সাড়ে চারটা থেকে টানা ১৯ ঘণ্টা এবং পরের দিন ভোর পাঁচটা থেকে টানা ১৩ ঘণ্টা জেলার কোথাও বিদ্যুৎ ছিল না। তখন হাসপাতালের চিকিৎসা কার্যক্রম ব্যাহত হয়। জেনারেটরটি চালু না থাকায় ওই সময় হাসপাতালের গভীর নলকূপটিও চালু করা যায়নি। ফলে জরুরি বিভাগসহ আটটি ওয়ার্ডে পানি সরবরাহ বন্ধ ছিল। কয়েকজন সেবিকা নাম প্রকাশ না করার শর্তে বলেন, লোডশেডিং বা অন্য কোনো কারণে বিদ্যুৎ চলে গেলে সবচেয়ে বেশি সমস্যায় পড়তে হয় তাদের। হারিকেন বা মোমের আলোয় রোগীদের শরীরে ইনজেকশন ও স্যালাইন দেওয়া খুবই ঝুঁকিপূর্ণ হয়ে পড়ে। হাসপাতালের ইলেকট্রিশিয়ান আবুল কালাম প্রথম আলোকে জানান, দীর্ঘদিন না চালানোর কারণে জেনারেটরটির অনেক সমস্যা দেখা দিয়েছে। এটি চালু করতে দুটি ব্যাটারি কিনতে হবে। সিভিল সার্জন আবদুল হাকিম জানান, জেনারেটরটি চালাতে প্রতি ঘণ্টায় ৩৭ লিটার ডিজেল লাগে। বহুবার চেয়েও স্বাস্থ্য অধিদপ্তর থেকে এর জন্য বার্ষিক বাজেট বরাদ্দ পাওয়া যায়নি। ফলে এটি বন্ধ রাখা হয়েছে। তবে এটি বিকল হয়ে গেছে কি না, তা দেখতে হবে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-21/news/65020~~
~~বজ্রপাত বজ্র আহত ক্ষতি ঝড় মারা মৃত্যু হত ~~
~~শেরপুরে বজ্রপাতে মহিলা নিহত, ঘর চাপায় আহত ২০~~
~~শেরপুর প্রতিনিধি | তারিখ: ২১-০৫-২০১০~~
~~শেরপুর সদর উপজেলার চর পক্ষীমারি, বলয়েরচর ও কামারেরচর ইউনিয়নের ওপর দিয়ে গতকাল বৃহস্পতিবার রাতে ঝড় বয়ে গেছে। এ সময় বজ্রপাতে চর পক্ষীমারিতে একজন মহিলা মারা গেছেন। তাঁর নাম জানা যায়নি। এ তিন ইউনিয়নে ঘর চাপা পড়ে আহত হয়েছেন অন্তত ২০ জন। ক্ষতিগ্রস্ত হয়েছে শতাধিক ঘরবাড়ি এবং গাছপালারও ব্যাপক ক্ষতি হয়েছে। বজ্রপাতে একজনের মৃত্যুর খবর নিশ্চিত করে সদর উপজেলার নির্বাহী কর্মকর্তা (ইউএনও) মো. কামাল হোসেন বলেন, ক্ষতিগ্রস্তদের তালিকা তৈরি করা হচ্ছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-20/news/64781~~
~~বজ্রপাত বজ্র আহত মারা মৃত্যু হত ~~
~~পীরগঞ্জে বজ্রপাতে দুজনের মৃত্যু আহত ৪~~
~~| তারিখ: ২০-০৫-২০১০~~
~~পীরগঞ্জ (ঠাকুরগাঁও) প্রতিনিধি:a ঠাকুরগাঁওয়ের পীরগঞ্জ উপজেলার খনগাঁও কোনপাড়া গ্রামের জটিরাম (৩০) ও ভেলাতৈড় গ্রামের মইনুল হকের স্ত্রী মিলি বেগম (২৫) গতকাল বুধবার সকালে বজ্রপাতে মারা গেছেন। এলাকাবাসী জানান, জটিরাম গরু নিয়ে মাঠে যাচ্ছিলেন এবং মিলি বেগম শয়নঘরে অবস্থান করছিলেন। এ সময় বজ্রপাতে তাঁদের মৃত্যু হয়। একই দিনে উপজেলার বিশমাইল গ্রামের হেমলতা রায় ও তাঁর মেয়ে সাধনা রায়; ভেলাতৈড় গ্রামের সাইফুল ইসলাম ও ভোমরাদহ গ্রামের বুধু রামের মেয়ে রমনী বালা বজ্রপাতে আহত হন। তাঁদের পীরগঞ্জ উপজেলা স্বাস্থ্য কমপ্লেক্সে ভর্তি করা হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-19/news/64576~~
~~বজ্রপাত বজ্র আহত নিহত মারা হত ~~
~~দিনাজপুর ও ঠাকুরগাঁওয়ে বজ্রপাতে ৬ জন নিহত~~
~~দিনাজপুর । ও পীরগঞ্জ (ঠাকুরগাঁও) প্রতিনিধি | তারিখ: ১৯-০৫-২০১০~~
~~দিনাজপুর ও ঠাকুরগাঁওয়ে আজ বুধবার সকালে বজ্রপাতে ছয়জন মারা গেছে। এর মধ্যে চারজন দিনাজপুরের এবং দুজন ঠাকুরগাঁওয়ের। দিনাজপুরের চারজনের মধ্যে তিনজনই একই পরিবারের। দিনাজপুর: কাহারোল উপজেলার ২ নম্বর রসুলপুর ইউনিয়নের বীরগাঁও গ্রামে বজ্রপাতে নিহত একই পরিবারের তিন সদস্য হলো চন্দনা রানী রায় (২২), সাধনা রানী (১৪) ও রত্না রানী রায় (১২)। অন্যজন ডাবর ইউনিয়নের গাঙ্গারা গ্রামের মাদ্রাসার ছাত্র ইসহাক আলী (১০)। উপজেলা প্রশাসন বিষয়টি নিশ্চিত করেছে। ঠাকুরগাঁও: পীরগঞ্জ উপজেলায় নিহত ব্যক্তিরা হলেন উপজেলার খনগাঁও কোনপাড়া গ্রামের শ্রী জটি রাম (৩০) ও ভেলাতৈড় গ্রামের মইনুল হকের স্ত্রী মিলি বেগম (২৫)। এদিকে উপজেলার ২০ মাইল গ্রামের হেমলতা রায় এবং তাঁর মেয়ে সাধনা রায়, ভেলাতৈড় গ্রামের সাইফুল ইসলাম ও ভোমরাদহ গ্রামের বুধু রামের মেয়ে রমনী বালা বজ্রপাতে আহত হন। আহত ব্যক্তিদের পীরগঞ্জ উপজেলা স্বাস্থ্য কমপ্লেক্সে ভর্তি করা হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-18/news/64252~~
~~বজ্রপাত বজ্র আহত বৃষ্টি মারা মৃত্যু হত ~~
~~বজ্রপাতে সাতজনের মৃত্যু~~
~~নিজস্ব প্রতিবেদক, কুড়িগ্রাম ও লালমনিরহাট প্রতিনিধি | তারিখ: ১৮-০৫-২০১০~~
~~কুড়িগ্রামের নাগেশ্বরী উপজেলার রামখানা ইউনিয়নের খোয়ার ডারা গ্রামে গতকাল সোমবার সকালে বজ্রপাতে মা-ছেলেসহ পাঁচজনের মৃত্যু হয়েছে। একই দিনে লালমনিরহাটের আদিতমারী উপজেলায় বজ্রপাতে দুই নারী মারা গেছেন। প্রত্যক্ষদর্শী ও পুলিশ সূত্রে জানা গেছে, গতকাল সকাল সাড়ে আটটার দিকে রামখানা এলাকায় বৃষ্টি শুরু হলে মাঠে ধান কাটা শ্রমিকেরা পার্শ্ববর্তী বদিয়ার রহমানের বাড়িতে আশ্রয় নেয়। কিছুক্ষণ পর ওই বাড়িতে বজ্রপাতের ঘটনা ঘটে। এতে বদিয়ার রহমানের দুটি টিনের ঘরে আগুন ধরে যায়। এতে ঘরে থাকা বদিয়ার রহমানের স্ত্রী হাজেরা বেগম (৩৭), ছেলে মেহেদি হাসান (৫) ও ওই বাড়িতে আশ্রয় নেওয়া কৃষিশ্রমিক মকবুল (৩৬), হাফিজুর (৩০) ও আমজাদ (৪০) মারা যান। আহত হন মনছুর আলী ও রব্বানী নামের অপর দুই শ্রমিক। একই দিন সকাল থেকে লালমনিরহাটের আদিতমারীতে বৃষ্টিপাতের সঙ্গে থেমে থেমে বজ্রপাত হচ্ছিল। এ অবস্থায় নিকটবর্তী একটি মন্দির থেকে বাড়িতে ফেরার পথে মরিচাবাড়ী গ্রামের নারায়ণ চন্দ্রের স্ত্রী নমিতা রানী (২৭) ও নিজ বাড়ির দরজায় দাঁড়ানো অবস্থায় পূর্ব ভেলাবাড়ী গ্রামের মিজানুর রহমানের স্ত্রী আমিনা বেগম (২৫) মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-17/news/64095~~
~~বজ্রপাত বজ্র আহত বৃষ্টি মারা মৃত্যু হত ~~
~~একনজরে~~
~~| তারিখ: ১৭-০৫-২০১০~~
~~লিচু দিয়ে মিষ্টিমুখ এবারের এসএসসি পরীক্ষায় ভালো ফল করায় ব্রাহ্মণবাড়িয়ার আখাউড়ার কয়েকটি বিদ্যালয়ের শিক্ষার্থীরা লিচু দিয়ে মিষ্টিমুখ করিয়েছে। তারা শনিবার বিদ্যালয় প্রাঙ্গণে উপস্থিত বন্ধু, আত্মীয়স্বজন ও শিক্ষকদের লিচু দিয়ে মিষ্টিমুখ করায়। দেবগ্রাম পাইলট উচ্চবিদ্যালয়ের প্রধান শিক্ষক শেখ মাহফুজুর রহমান বলেন, বিদ্যালয়ের শিক্ষার্থীরা এবার উপজেলায় সেরা ফল করেছে। অনেক শিক্ষার্থীর বাড়িতে লিচুগাছ আছে। তাই তারা লিচু দিয়েই মিষ্টিমুখ করিয়েছে। আখাউড়া (ব্রাহ্মণবাড়িয়া) প্রতিনিধি বিদ্যুৎস্পৃষ্ট হয়ে মৃত্যু পটুয়াখালীর বাউফলে জমিতে হাল চাষ করার সময় বিদ্যুতের ছেঁড়া তারে স্পৃষ্ট হয়ে হালের একটি গরু মারা গেছে। গতকাল শনিবার বাউফল পৌর শহরের ৫ নম্বর ওয়ার্ডে এ ঘটনা ঘটে। এ সময় বিদ্যুৎস্পৃষ্ট হয়ে কৃষক জয়নাল আবেদিন (৫০) ও তাঁর ছেলে রাসেল (২০) আহত হন। তাঁদের বাউফল উপজেলা স্বাস্থ্য কমপ্লেক্সে ভর্তি করা হয়েছে। পটুয়াখালী । রিভলবার উদ্ধার চুয়াডাঙ্গা সদর থানার পুলিশ শনিবার সন্ধ্যায় হাটকালুগঞ্জ এলাকার আবদুল হকের আমবাগান থেকে একটি দেশি রিভলবার উদ্ধার করেছে। সদর থানার উপপরিদর্শক (এসআই) খালিদ হোসেন জানান, গোপন সংবাদের ভিত্তিতে রিভলবারটি উদ্ধার করে থানায় আনা হয়েছে। এ ব্যাপারে সদর থানায় একটি মামলা করা হয়েছে। চুয়াডাঙ্গা প্রতিনিধি বিএসপি উদ্বোধন ময়মনসিংহের ধোবাউড়া উপজেলার ঘোষগাঁও ইউনিয়নের আঠারবাড়ি এলাকায় গতকাল রোববার বাংলাদেশ সীমান্তরক্ষী বাহিনীর (বিডিআর) নবনির্মিত বর্ডার সেন্ট্রিপোস্ট (বিএসপি) উদ্বোধন করা হয়েছে। বিডিআরের ময়মনসিংহ সেক্টরের সেক্টর কমান্ডার কর্নেল ইফতেখার উদ্দিন মাহমুদ এটি উদ্বোধন করেন। তিনি বলেন, নিরাপদ সীমান্ত নিশ্চিত করতে প্রতিটি বর্ডার আউটপোস্টে (বিওপি) একটি করে বিএসপি তৈরি করা হচ্ছে। ময়মনসিংহ । বজ্রপাতে মৃত্যু কিশোরগঞ্জের ভৈরব পৌর শহরের গাছতলাঘাট এলাকায় গতকাল রোববার দুপুরে বজ্রপাতে অনিতা বেগম নামে তৃতীয় শ্রেণীর এক স্কুলছাত্রীর মৃত্যু হয়েছে। আহত হয়েছে স্বপ্না (৯) নামে আরেক ছাত্রী। এলাকাবাসী জানায়, পুকুরে গোসল করার জন্য অনিতা বান্ধবীদের সঙ্গে বের হয়। দুপুর ১২টার দিকে বৃষ্টি শুরু হয়। এ সময় বজ্রপাতে সে মারা যায়। আহত স্বপ্নাকে ভৈরব উপজেলা স্বাস্থ্য কমপ্লেক্সে ভর্তি করা হয়েছে। নিজস্ব প্রতিবেদক, ভৈরব~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-17/news/64106~~
~~বজ্রপাত বজ্র আহত নিহত বৃষ্টি মারা হত ~~
~~কুড়িগ্রামে বজ্রপাতে মা-ছেলেসহ পাঁচজনের মৃত্যু~~
~~নিজস্ব প্রতিবেদক, কুড়িগ্রাম | তারিখ: ১৭-০৫-২০১০~~
~~কুড়িগ্রামের নাগেশ্বরীতে বজ্রপাতে মা-ছেলেসহ পাঁচজন মারা গেছে। আজ সোমবার সকাল সাড়ে আটটার দিকে নাগেশ্বরী উপজেলার রামখানা ইউনিয়নের খোয়ার ডারা গ্রামে এ ঘটনা ঘটে। নিহত ব্যক্তিরা হলেন হাজেরা বেগম (৩৭) ও তাঁর শিশু মেহেদী হাসান (৫) এবং হাজেরার বাড়িতে আশ্রয় নেওয়া কৃষিশ্রমিক মকবুল (৩৬), হাফিজুর (৩০) ও আমজাদ (৪০)। প্রত্যক্ষদর্শী ও পুলিশ সূত্রে জানা গেছে, আজ সকাল সাড়ে আটটার দিকে রামখানা এলাকায় বজ্রপাতসহ বৃষ্টি শুরু হলে মাঠে ধানকাটা শ্রমিকেরা পার্শ্ববর্তী বদিয়ার রহমানের বাড়িতে আশ্রয় নেন। এর কিছুক্ষণ পরই বজ্রপাতে ওই বাড়িতে দুটি টিনের ঘরে আগুন ধরে যায়। এতে ঘরে থাকা বদিয়ার রহমানের স্ত্রী হাজেরা ও তাঁর শিশু মেহেদী এবং ওই তিনজন মারা যান। আহত হন মনছুর আলী ও রব্বানী নামের দুই শ্রমিক। রামখানা ইউনিয়নের চেয়ারম্যান (ইউপি) সহিদুর রহমান ঘটনার সত্যতা নিশ্চিত করে জানান, ঘটনাটি অত্যন্ত দুঃখজনক।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-16/news/63821~~
~~বজ্রপাত বজ্র আহত ক্ষতি ঝড় নিহত বৃষ্টি হত ~~
~~বজ্রপাতে বিশ্ববিদ্যালয়ের ছাত্রসহ নিহত দুই~~
~~নিজস্ব প্রতিবেদক, রাজশাহী | তারিখ: ১৬-০৫-২০১০~~
~~রাজশাহীতে গত শুক্রবার ঝড়ের সময় বজ্রপাতে রাজশাহী বিশ্ববিদ্যালয়ের ছাত্রসহ দুইজন নিহত হয়েছেন। একই সঙ্গে ঝড়ে কমপক্ষে ২০ জন আহত এবং ফসল ও গাছপালার ব্যাপক ক্ষতি হয়েছে। নিহতেরা হচ্ছেন—রাজশাহী বিশ্ববিদ্যালয়ের ইসলামের ইতিহাস বিভাগের ছাত্র রতন (২১) ও পুঠিয়া উপজেলার রায়হান (২৮)। রাজশাহীতে গত শুক্রবার সন্ধ্যা ছয়টার দিকে ব্যাপক ঝড় এবং হালকা বৃষ্টি শুরু হয়। এ সময় চারঘাটের মাড়িয়া গ্রামে আম কুড়াতে গিয়ে রতন নিহত হন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-15/news/63482~~
~~বজ্রপাত বজ্র ক্ষতি ক্ষয়ক্ষতি ঝড় মারা মৃত্যু ~~
~~সিরাজগঞ্জে কালবৈশাখীতে ব্যাপক ক্ষয়ক্ষতি, তিনজনের মৃত্যু~~
~~নিজস্ব প্রতিবেদক, সিরাজগঞ্জ | তারিখ: ১৫-০৫-২০১০~~
~~সিরাজগঞ্জে গতকাল শুক্রবার বিকেলে কালবৈশাখীতে গাছ চাঁপায় ও বজ্রপাতে তিন জনের মৃত্যু হয়েছে। প্রায় ৩০ মিনিট স্থায়ী ঝড়ে জেলার আট উপজেলায় ব্যাপক ক্ষয়ক্ষতি হয়েছে। পড়ে গেছে অসংখ্য কাঁচা ঘরবাড়ি ও গাছপালা। ঝড়ের সময় বজ্রপাতে জেলা শহরের ধানবান্ধি এলাকার ওমেলা (৬০) এবং বেলকুচি উপজেলার দৌলতপুর ইউনিয়নের শামসুল হক (৩০) মারা গেছেন। এছাড়া বেলকুচি উপজেলায় গাছ চাঁপায় একজনের মৃত্যু হয়েছে। তবে তাঁর পরিচয় পাওয়া যায়নি। জানা গেছে, তাড়াশ, বেলকুচি, শাহজাদপুর, সদর, উল্লাপাড়া, রায়গঞ্জ, কামারখন্দ ও চৌহালী উপজেলায় আট শতাধিক কাঁচা ঘরবাড়ি ভেঙে পড়েছে। এ ছাড়া উপড়ে পড়েছে কয়েক হাজার গাছপালা। ঝড়ে ঢাকা-বগুড়া মহাসড়কের উল্লাপাড়া উপজেলার পাচিলায় গাছ উপড়ে পড়ায় এ সড়ক দিয়ে প্রায় আধা ঘণ্টা যান চলাচল বন্ধ থাকে। এ ছাড়া বেলকুচি উপজেলা সদরের আলহাজ সিদ্দিক উচ্চবিদ্যালয়ের সামনে একটি পাকুড়গাছ উপড়ে এনায়েতপুর-সিরাজগঞ্জ সড়কে যানবাহন চলাচল বন্ধ হয়ে যায়। সিরাজগঞ্জ পল্লী বিদ্যুৎ সমিতি সূত্রে জানা গেছে, বিভিন্ন এলাকায় গাছ পড়ে শতাধিক কিলোমিটার বৈদ্যুতিক তার ছিঁড়ে গেছে। এর মধ্যে সিরাজগঞ্জ শহরের সার্কিট হাউস ও রানীগ্রাম এলাকায় পিডিবির ১১ কেভি লাইনের তার ছিঁড়ে গেছে। এ ছাড়া উপড়ে গেছে ৪০টি বৈদ্যুতিক খুঁটি।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-15/news/63510~~
~~বজ্রপাত বজ্র আহত ক্ষতি ক্ষয়ক্ষতি ঝড় বৃষ্টি মারা মৃত্যু হত ~~
~~রাজশাহীতে বজ্রপাতে বিশ্ববিদ্যালয়ের ছাত্রসহ নিহত ২, আহত ২০~~
~~নিজস্ব প্রতিবেদক, রাজশাহী | তারিখ: ১৫-০৫-২০১০~~
~~রাজশাহীতে গতকাল শুক্রবার সন্ধ্যায় শেষ বৈশাখের ঝড়ের সময় বজ্রপাতে দুজনের মৃত্যু হয়েছে। এঁদের একজন রাজশাহী বিশ্ববিদ্যালয়ের ইতিহাস বিভাগের ছাত্র ও চারঘাটের বাসিন্দা রতন (২১)। অপরজন পুঠিয়ার একটি আমবাগানের পাহারাদার রায়হান (২৮)। ঝড়ে বাগমারা, দুর্গাপুর ও বাঘা উপজেলার বেশকিছু এলাকায় জমির ফসল, আম, লিচু ও কাঁচা বাড়িঘর এবং বিদ্যুত্ব্যবস্থার ব্যাপক ক্ষয়ক্ষতি হয়েছে। এ ছাড়া ঝড়ে রাজশাহীর বিভিন্ন এলাকায় অন্তত ২০ জন আহত হয়েছে। ঝড়ের পর গোটা রাজশাহীতেই বিদ্যুত্ব্যবস্থা ভেঙে পড়েছে। শহরে রাত নয়টার দিক থেকে বিদ্যুত্ব্যবস্থা স্বাভাবিক হলেও গ্রামাঞ্চলের অনেক এলাকা রাতভর ছিল বিদ্যুত্হীন। রাজশাহী আবহাওয়া । জানায়, গতকাল রাজশাহীতে বৃষ্টিপাতের পরিমাণ ছিল ৬ মিলিমিটার। গতকাল সর্বোচ্চ তাপমাত্রার পরিমাণ ছিল ৩৯ ডিগ্রি সেলসিয়াস এবং সর্বনিম্ন ছিল ২৮.৪ ডিগ্রি সেলসিয়াস।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-08/news/61718~~
~~বজ্রপাত বজ্র আহত ঝড় নিহত বৃষ্টি হত ~~
~~বগুড়ায় বজ্রপাতে একই পরিবারের তিন গৃহবধূ নিহত~~
~~নিজস্ব প্রতিবেদক, বগুড়া | তারিখ: ০৮-০৫-২০১০~~
~~বগুড়ার গাবতলী উপজেলায় গতকাল শুক্রবার বজ্রপাতে একই পরিবারের তিন গৃহবধূ নিহত হয়েছেন। আহত হয়েছে পাঁচজন। প্রত্যক্ষদর্শীরা জানান, দুর্গহাটা ইউনিয়নের সোলারতাইর গ্রামে বিকেল চারটার দিকে ঝড় ও বৃষ্টির মধ্যে বাড়ির পাশে বাগানে আম কুড়াতে গিয়ে স্থানীয় বাসিন্দা আলেমউদ্দিনের স্ত্রী মুগলি বেগম (৪০), দেলোয়ারের স্ত্রী প্রিয়া বেগম (৪২) ও জিল্লুর রহমানের স্ত্রী গফুরন বিবি (৪৫) বজ্রপাতে নিহত হন। নিহত তিনজন আপন জা (আপন তিন ভাইয়ের স্ত্রী)। বজ্রপাতে নিহত ব্যক্তিদের আরেক জা গোলাপি খাতুনসহ (৪০) পাঁচজন আহত হয়েছেন। দুর্গহাটা ইউনিয়নের চেয়ারম্যান আবদুল হান্নান ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-04/news/60703~~
~~বজ্রপাত বজ্র নিহত হত ~~
~~তিন জেলায় বজ্রপাতে সাতজন নিহত~~
~~বিশাল বাংলা ডেস্ক | তারিখ: ০৪-০৫-২০১০~~
~~বাগেরহাটের রামপাল ও কচুয়া, পিরোজপুর সদর ও নড়াইলের কালিয়া উপজেলায় গত রোববার বজ্রপাতে সাতজন নিহত হয়েছেন। আমাদের প্রতিনিধিদের পাঠানো খবর: বাগেরহাট: রামপাল ও কচুয়া উপজেলায় গত রোববার বজ্রপাতে চারজন নিহত হয়েছেন। তাঁরা হচ্ছেন রামপালের মানিকনগর গ্রামের ফাতেমা বেগম (৩২), একই উপজেলার কুমলাই কদমতলা গ্রামের কুলসুমা বেগম (২২), চাকশ্রী গ্রামের রাবেয়া বেগম (৩৩) এবং কচুয়ার টেংরাখালী গ্রামের ইউনুস হাজরা (৬০)। তাঁদের মধ্যে তিনজন বাড়ির উঠোনে কাজ করার সময় এবং একজন মাঠে কাজ করার সময় বজ্রপাতে নিহত হন। পিরোজপুর: সদর উপজেলার উদয়কাঠি গ্রামে গত রোববার বজ্রপাতে বেলায়েত শেখ (৪৫) নামের একজন কৃষক নিহত হয়েছেন। একই দিন নাজিরপুর উপজেলার কাইলানী গ্রামের রমেশ চন্দ্র (৪০) বজ্রপাতে নিহত হয়েছেন। নড়াইল: কালিয়া উপজেলার পিড়লীস্থান গ্রামে গত রোববার লালমিয়া (৫০) নামের একজন কৃষক বজ্রপাতে নিহত হয়েছেন। মাঠ থেকে গরু নিয়ে বাড়ি ফেরার সময় তিনি নিহত হন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-03/news/60530~~
~~বজ্রপাত বজ্র আহত ঝড় বৃষ্টি মারা মৃত্যু হত ~~
~~বজ্রপাতে ১২ জনের মৃত্যু~~
~~প্রথম আলো ডেস্ক | তারিখ: ০৩-০৫-২০১০~~
~~হবিগঞ্জ, সুনামগঞ্জ, ময়মনসিংহ, নারায়ণগঞ্জ ও মৌলভীবাজারে গতকাল রোববার কালবৈশাখী ও বৃষ্টিপাতের সময়ে বজ্রপাতে ১২ জনের মৃত্যু হয়েছে। এর মধ্যে হবিগঞ্জেই মারা গেছেন পাঁচজন। আমাদের আঞ্চলিক কার্যালয় ও প্রতিনিধিদের পাঠানো খবর: হবিগঞ্জ: হবিগঞ্জে মৃত ব্যক্তিরা হলেন বানিয়াচং উপজেলার হরিপুর গ্রামের মন্টু রবি দাশ (৪০), বাহুবল উপজেলার বুড়িনাও গ্রামের রাসেল আহমেদ (২০), একই উপজেলার স্নানঘাট গ্রামের মাফিয়া খাতুন (১৭), নিজাম উদ্দিন (১৮), সদর উপজেলার বড় বহুলা গ্রামের মহিমা খাতুন (৩২)। তাঁরা সবাই এ সময় কৃষিকাজে ব্যস্ত ছিলেন। এ ঘটনায় আহত নার্গিস আক্তারকে হবিগঞ্জ আধুনিক সদর হাসপাতালে, ফয়ছল আহমেদকে বাহুবল উপজেলা স্বাস্থ্য কমপ্লেক্সে ভর্তি করা হয়েছে। সুনামগঞ্জ: জামালগঞ্জ উপজেলায় বজ্রপাতে স্কুলশিক্ষক রামানন্দ তালুকদারের (৪৫) মৃত্যু হয়েছে। তিনি উপজেলার রাজাপুর গ্রামের বাসিন্দা ও রাজাপুর রেজিস্টার্ড প্রাথমিক বিদ্যালয়ের শিক্ষক। ময়মনসিংহ: হালুয়াঘাট উপজেলার ভুবনকুড়া ইউনিয়নের আজকিপাড়া গ্রামে বজ্রপাতে দুই সহোদরের মৃত্যু হয়েছে। সকাল সাড়ে সাতটার দিকে হঠাৎ করে ঝড় শুরু হলে ওই গ্রামের শাহজালালের দুই ছেলে মনির হোসেন (১৬) ও সাকিব মিয়া (১১) তাদের গরু দুটিকে নিয়ে গোয়ালঘরে আশ্রয় নেয়। এ সময় হঠাৎ বজ্রপাত ওই গোয়াল ঘরের ওপর আঘাত হানলে ঘটনাস্থলেই মনির, সাকিব ও গরু দুটি মারা যায়। সোনারগাঁ (নারায়ণগঞ্জ): সোনারগাঁ উপজেলার বৈদ্যেরবাজার এলাকার পার্শ্ববর্তী মেঘনা নদীতে মাছ ধরার সময় গতকাল বজ্রপাতে হাসন আলী (৪০) নামের এক জেলে মারা গেছেন। উপজেলার তাতুয়াকান্দিতে মারা গেছেন রফিক (২০) নামের আরেকজন। কমলগঞ্জ (মৌলভীবাজার): প্রচণ্ড ঝড়ের মধ্যে কমলগঞ্জের ইসলামপুর ইউনিয়নের হাওরে ধান কাটার সময় গতকাল বেলা সাড়ে ১১টায় বজ্রপাতে দাদু লাল (৩৫) নামের এক শ্রমিকের মৃত্যু হয়েছে। তাঁর বাড়ি কমলগঞ্জের পাত্রখলা চা-বাগানের নতুন লাইন এলাকায়। অপরদিকে একই সময় আদমপুর ইউনিয়নের কলনী গ্রামের দুদু মিয়া (২৮) তাঁর মোষসহ বজ্রপাতে মারা যান।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-03/news/60605~~
~~বজ্রপাত বজ্র নিহত বৃষ্টি হত ~~
~~বাগেরহাটে বজ্রপাতে তিন নারীসহ চারজন নিহত~~
~~বাগেরহাট প্রতিনিধি | তারিখ: ০৩-০৫-২০১০~~
~~বাগেরহাটে বজ্রপাতে তিনজন নারীসহ চারজন নিহত হয়েছেন। গতকাল রোববার বিকেলে ও সন্ধ্যায় জেলার রামপাল ও কচুয়া উপজেলায় বজ্রপাতের এ ঘটনাগুলো ঘটে। নিহতরা হলেন রামপাল উপজেলার মানিকনগর গ্রামের ফাতেমা বেগম (৩২), কুমলাই কদমতলা গ্রামের কুলসুমা বেগম (২২) ও চাকশ্রী গ্রামের রাবেয়া বেগম (৩৩) এবং কচুয়া উপজেলার টেংরাখালী গ্রামের ইউনুস হাজরা (৬০)। রামপাল থানার ভারপ্রাপ্ত কর্মকর্তা (ওসি) রাম প্রসাদ ভক্ত জানান, রোববার সন্ধ্যায় ঝোড়ো হাওয়া ও বৃষ্টির সঙ্গে হঠাত্ বজ্রপাতে রামপাল উপজেলার বিভিন্ন গ্রামে তিনজন নারী নিহত হন। তাঁরা তখন তাঁদের বাড়ির উঠানে কাজ করছিলেন। কচুয়া থানার উপপরিদর্শক (এসআই) সুনিল কুমার দত্ত জানান, একই দিন বিকেলে ইউনুস হাজরা মাঠে ঘাস কাটতে গেলে হঠাত্ বজ্রপাতে নিহত হন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-01/news/60271~~
~~বজ্রপাত বজ্র বৃষ্টি মারা মৃত্যু ~~
~~একনজরে~~
~~| তারিখ: ০১-০৫-২০১০~~
~~মাছ ধরা উন্মুক্ত লক্ষ্মীপুরের রামগতি উপজেলার মেঘনা নদীতে ইলিশসহ সব ধরনের মাছ ধরার ওপর নিষেধাজ্ঞা গতকাল শুক্রবার শেষ হয়েছে। জাটকা নিধন প্রতিরোধ কার্যক্রমের আওতায় মত্স্য সংরক্ষণবিষয়ক উপজেলা টাস্কফোর্স ওই নিষেধাজ্ঞা জারি করে। আজ শনিবার থেকে নদীতে মাছ ধরা শুরু হবে। নিষেধাজ্ঞা অনুযায়ী, প্রতিবছরের মার্চ-এপ্রিলে চাঁদপুরের ষাটনল থেকে লক্ষ্মীপুরের রামগতির আলেকজান্ডার পর্যন্ত মেঘনা নদীর ১০০ কিলোমিটারে মাছ ধরা, কেনাবেচা ও পরিবহন নিষিদ্ধ।  রামগতি (লক্ষ্মীপুর) প্রতিনিধি জেলা সমাবেশ আনসার ও গ্রাম প্রতিরক্ষা বাহিনীর জেলা সমাবেশ গত বৃহস্পতিবার পঞ্চগড় সরকারি মিলনায়তনে অনুষ্ঠিত হয়। সমাবেশে আনসার ও গ্রাম প্রতিরক্ষা বাহিনীর মহাপরিচালক মেজর জেনারেল মো. রফিকুল ইসলাম প্রধান অতিথি হিসেবে উপস্থিত ছিলেন। জেলা প্রশাসক বনমালী ভৌমিকের সভাপতিত্বে অনুষ্ঠিত সমাবেশে রাজশাহী রেঞ্জের পরিচালক নুর নবী চৌধুরী, সিভিল সার্জন মো. ইমারউদ্দিন বক্তব্য দেন। বিভিন্ন ক্ষেত্রে অবদান রাখায় পাঁচজন পুরুষ সদস্যকে সাইকেল ও ছয়জন নারীকে সেলাই মেশিন পুরস্কার দেওয়া হয়।  পঞ্চগড় প্রতিনিধি জব্দের নির্দেশ পটুয়াখালীর কলাপাড়ার অগ্রণী ব্যাংকের এক কর্মকর্তার বিরুদ্ধে প্রতারণার অভিযোগে দায়ের করা মামলায় আদালত গ্রেপ্তারি পরোয়ানা জারি করেছেন। একই সঙ্গে ওই কর্মকর্তার মালামাল জব্দের নির্দেশ দেওয়া হয়েছে। মামলার আরজিতে বলা হয়, কলাপাড়ার অগ্রণী ব্যাংকের মাঠ কর্মকর্তা (বর্তমানে সিলেটের দিঘিরপাড় শাখায় কর্মরত) মো. জাকির হোসেন বাদীর ছেলেকে বিদেশে পাঠানোর কথা বলে তাঁর কাছ থেকে ৫০ হাজার টাকা নিয়ে গা ঢাকা দিয়েছেন।  কলাপাড়া (পটুয়াখালী) প্রতিনিধি আইসিটি মেলা বান্দরবানে গত বৃহস্পতিবার ‘তথ্য ও যোগাযোগ প্রযুক্তি (আইসিটি) মেলা ও অনলাইন সেবা’ শীর্ষক আলোচনা সভার আয়োজন করা হয়েছে। আইসিটি সম্পর্কে মানুষকে অবহিত ও উদ্বুদ্ধ করতে জেলা প্রশাসনের উদ্যোগে এ মেলার আয়োজন করা হয়েছে বলে সংশ্লিষ্ট ব্যক্তিরা জানিয়েছেন। সকালে জেলা রাজস্ব ভবনে মেলার উদ্বোধন করেন পার্বত্য চট্টগ্রাম উন্নয়ন বোর্ডের চেয়ারম্যান বীর বাহাদুর।  বান্দরবান প্রতিনিধি ভালুকায় খুন ময়মনসিংহের ভালুকা উপজেলার কাঁঠালী গ্রামে খুন হয়েছেন আজাহারুল ইসলাম খান নামের অবসরপ্রাপ্ত একজন সেনাসদস্য। এলাকাবাসী জানান, কাঁঠালী গ্রামে আজাহারুলের একটি মাছের খামার রয়েছে। এ খামার থেকে তাঁর ভাই ও ভাতিজারা প্রায়ই মাছ ধরে নিতেন। এ নিয়ে বিরোধের জের ধরে গত মঙ্গলবার আজাহারকে তাঁর ভাই আবুল কালাম খান, ভাতিজা ইয়াহিয়া, জিলুর রহমান ও জুলফিকার আলী কুপিয়ে জখম করেন। তাঁকে ঢাকা সম্মিলিত সামরিক হাসপাতালে ভর্তি করা হয়। বৃহস্পতিবার রাতে তিনি মারা যান।  ময়মনসিংহ । প্রতিশোধ নিতে হবিগঞ্জের বানিয়াচং উপজেলায় জমি নিয়ে বিরোধের জের ধরে গতকাল রইছ মিয়া (৩৫) নামের এক ব্যক্তি খুন হয়েছেন। জানা গেছে, উপজেলার পূর্ব বাজুকা গ্রামের ইতালিপ্রবাসী মফিজ মিয়ার সঙ্গে জমিজমা নিয়ে একই গ্রামের গনি মিয়ার বিরোধ ছিল। এ নিয়ে মফিজ মিয়ার একটি মামলায় পুলিশ গত ২৭ এপ্রিল ওই গ্রামের মাতব্বর গনি মিয়াকে গ্রেপ্তার করে। এ ঘটনায় ক্ষিপ্ত হয়ে ওঠে গনি মিয়ার লোকজন। মফিজের আত্মীয় রইছ মিয়া গতকাল দুপুরে গ্রামের পাশে হাওরে ধান কাটতে গেলে গনি মিয়ার লোকজন তাঁর ওপর হামলা চালায়।  হবিগঞ্জ প্রতিনিধি দুজনের মৃত্যু সিলেটের বালাগঞ্জ উপজেলার লেংগুরাডুবির বিলে গতকাল ধান কাটতে গিয়ে বজ্রপাতে দুই সহোদরের মৃত্যু হয়েছে। এঁরা হলেন আবদুল মতিন (৩৫) ও তাঁর ছোট ভাই আবদুল কাইয়ুম (২৬)। উপজেলার তাজপুর ইউনিয়নের ছুরতপুর গ্রামে তাঁদের বাড়ি। এলাকাবাসী জানান, সকাল সাড়ে সাতটার দিকে প্রবল বৃষ্টি শুরু হলে ধানখেতে একটি ছাতার নিচে আশ্রয় নেন দুই ভাই। এ সময় বজ্রপাতে তাঁরা মারা যান।  বালাগঞ্জ (সিলেট) প্রতিনিধি লাশ উদ্ধার ঢাকার সাভারের আশুলিয়ার বাইপাইল এলাকা থেকে পুলিশ গতকাল জাবেদ (১২) নামের এক কিশোরের লাশ উদ্ধার করেছে। লক্ষ্মীপুরের রায়পুরা উপজেলার রাখালিয়া গ্রামে তার বাড়ি। পুলিশ জানায়, জাবেদের বাবা নাসির উদ্দিন গ্রামের বাড়িতে থাকলেও তার মা বিরুজা আক্তার চাকরির সুবাদে থাকেন আশুলিয়ায়। জাবেদ মায়ের সঙ্গে থেকে ঝুটের কাজ করত। বৃহস্পতিবার রাতে স্থানীয় দুই কিশোর তাকে বাসা থেকে ডেকে নিয়ে যায়। এরপর আর সে বাসায় ফেরেনি।  নিজস্ব প্রতিবেদক, মানিকগঞ্জ~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-05-01/news/60262~~
~~বজ্রপাত বজ্র ক্ষতি ঝড় নিহত বিধ্বস্ বৃষ্টি হত ~~
~~মাগুরায় ঝড়ে নিহত ১, ঘর ও ফসলের ক্ষতি~~
~~মাগুরা প্রতিনিধি | তারিখ: ০১-০৫-২০১০~~
~~মাগুরা সদর ও শালিখা উপজেলার অন্তত ৩০টি গ্রামের ওপর দিয়ে গত বুধবার গভীর রাতে বয়ে যাওয়া কালবৈশাখীতে একজন নিহত ও তিন শতাধিক কাঁচা ঘরবাড়ি বিধ্বস্ত হয়েছে। ঝড়ে সদর উপজেলার একটি বিদ্যালয়ের টিনের ঘর ক্ষতিগ্রস্ত হয়েছে এবং সদর ও শালিখা উপজেলায় ২৬টি বৈদ্যুতিক খুঁটি ভেঙে গেছে। ঝড়ের সময় মাটির দেয়ালে চাপা পড়ে শালিখা উপজেলার চুকিনগর গ্রামের সুনীল বিশ্বাস (৪০) নিহত হয়েছেন। স্থানীয়রা জানান, রাত পৌনে ১২টায় শুরু হওয়া ঝড়ে ওই কাঁচা ঘরগুলো ভেঙে যায়। পরে ঝড়ের তীব্রতা কমলেও প্রায় এক ঘণ্টা ধরে বজ্রপাত ও শিলাবৃষ্টি হয়। ঝড়ে পাট ও ধানখেত এবং কাঁঠাল, আম, লিচুর ব্যাপক ক্ষতি হয়েছে। সদর উপজেলার উপসহকারী কৃষি কর্মকর্তা অলোক কুমার বিশ্বাস জানান, ঝড় ও শিলাবৃষ্টিতে বোরো ফসলের ব্যাপক ক্ষতি হয়েছে। শালিখা উপজেলার উপসহকারী কৃষি কর্মকর্তা আশরাফুল ইসলাম জানান, ঝড়ে উপজেলার শতাধিক কাঁচা ঘরবাড়ি বিধ্বস্ত হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-04-30/news/60091~~
~~বজ্রপাত বজ্র মারা মৃত্যু ~~
~~একনজরে~~
~~| তারিখ: ৩০-০৪-২০১০~~
~~বখাটে গ্রেপ্তার স্কুল-কলেজগামী ছাত্রীদের উত্ত্যক্ত করার অভিযোগে সখীপুর থানার পুলিশ গতকাল তিনজন বখাটে তরুণকে গ্রেপ্তার করেছে। থানার ভারপ্রাপ্ত কর্মকর্তা (ওসি) মোজাম্মেল হক জানান, সখীপুর পাইলট বালিকা উচ্চবিদ্যালয়ের প্রধান শিক্ষিকার অভিযোগের পরিপ্রেক্ষিতে বিদ্যালয়ের সামনে থেকে বখাটেদের গ্রেপ্তার করা হয়। এরা হলো মনির (১৬), ইসরাফিল (১৬) ও জামাল (১৮)। তারা সবাই মাইক্রোবাসের চালক। সখীপুর (টাঙ্গাইল) প্রতিনিধি মামলা মৌলভীবাজারের জুড়ী উপজেলায় চা-বাগানের কর্মকর্তা ও কর্মচারীদের কাছ থেকে ১৩ লাখ টাকা ছিনতাইয়ের ঘটনায় মামলা হয়েছে। ধামাই চা-বাগানের ব্যবস্থাপক গোপাল শিকদার পাঁচজনকে আসামি করে গতকাল এ মামলা করেন। ওই চা-বাগানের ছয়জন কর্মকর্তা ও কর্মচারী বুধবার ব্যাংক থেকে টাকা নিয়ে ফেরার পথে দুর্বৃত্তরা তাঁদের কাছ থেকে প্রায় ১৩ লাখ টাকা ছিনিয়ে নেয়। জুড়ী (মৌলভীবাজার) প্রতিনিধি অপহরণের অভিযোগ ময়মনসিংহের নান্দাইল উপজেলার মুশুলি ইউনিয়নের মোহনপুর গ্রাম থেকে দশম শ্রেণীর এক ছাত্রীকে অপহরণের অভিযোগ পাওয়া গেছে। তার বাড়ি করিমগঞ্জ উপজেলার সাকুয়াভাটিয়া গ্রামে। সে মামার বাড়িতে থেকে লেখাপড়া করত। এ ব্যাপারে ওই ছাত্রীর বড় ভাই নান্দাইল থানায় এজাহার দায়ের করেছেন। এতে বলা হয়েছে, মেরেঙ্গা আ. জব্বার উচ্চবিদ্যালয়ে যাওয়া-আসার সময়ে একই গ্রামের বখাটে যুবক উজ্জ্বল মিয়া (১৮) তাঁর বোনকে উত্ত্যক্ত করত। এ ব্যাপারে তাঁর মামা বিচার দাবি করলে ওই বখাটে ক্ষিপ্ত হয়ে সোমবার তার সহযোগীদের নিয়ে ওই স্কুলছাত্রীকে বাড়ি থেকে তুলে নিয়ে যায়। নান্দাইল (ময়মনসিংহ)। প্রতিনিধি দুজনের মৃত্যু কিশোরগঞ্জের বাজিতপুর উপজেলায় বজ্রপাতে শাফি মিয়া (৪৩) এবং ট্রাকচাপায় সুমন (২০) নামের এক ব্যক্তি মারা গেছেন। এলাকাবাসী জানান, দিলালপুর ইউনিয়নের বাগপাড়া গ্রামে আজরাবন্দে জমিতে গতকাল দুপুরে কাজ করার সময় বজ্রপাতে শাফি মিয়া মারা যান। তাঁর বাড়ি উপজেলার নোয়াপাড়া গ্রামে। আর উপজেলার হোমাইপুর হাওরে ট্রাক্টরের চাপায় সাইকেল আরোহী সুমন ঘটনাস্থলেই মারা যান। নিজস্ব প্রতিবেদক, কিশোরগঞ্জ ঘর পেলেন শামসুল এসিড সন্ত্রাসের শিকার ঠাকুরগাঁওয়ের হরিপুর উপজেলার গোয়ালদীঘি গ্রামের শামসুল হককে পাকা ঘর তৈরি করে দিয়েছে এসিড সারভাইভরস ফাউন্ডেশন। হরিপুর উপজেলা নির্বাহী কর্মকর্তা হারুণ অর রশীদ মঙ্গলবার শামসুল হকের কাছে ঘরের দলিল হস্তান্তর করেন। ২০০৭ সালের ৯ জুলাই শামসুল হকের শরীর এসিড দিয়ে ঝলসে দেওয়া হয়। এতে তাঁর দুই চোখও নষ্ট হয়ে যায়। ঠাকুরগাঁও প্রতিনিধি কেন্দ্র উদ্বোধন সাতক্ষীরার তালা উপজেলার মোবারকপুরে বেসরকারি সংস্থা (এনজিও) উত্তরণের প্রশিক্ষণ ও রিসোর্স কেন্দ্র উদ্বোধন করা হয়েছে। বাংলাদেশে নিযুক্ত জাপানের রাষ্ট্রদূত টমেটসু সিনোটসুকা বুধবার এ কেন্দ্র উদ্বোধন করেন। এতে সভাপতিত্ব করেন উত্তরণের পরিচালক শহীদুল ইসলাম। এতে অতিরিক্ত জেলা প্রশাসক মাহাফুজুল হক, তালা উপজেলা নির্বাহী কর্মকর্তা (ইউএনও) রেজা-উন-নবী, এ বি এম শফিকুল ইসলাম, আবদুর রহিম প্রমুখ উপস্থিত ছিলেন। নিজস্ব প্রতিবেদক, সাতক্ষীরা জালিয়াতি জালিয়াতি করে সরকারি জমি আত্মসাত্ করার অভিযোগে দুদকের সহকারী পরিচালক সুভাষ চন্দ্র দত্ত মঙ্গলবার কুমারখালী থানায় মামলা করেছেন। এতে উপজেলার ভাইস চেয়ারম্যান নিজামুল হকের স্ত্রী লাভলী ইয়াসমীন, কুমারখালী পৌর ভূমি কার্যালয়ের উপসহকারী কর্মকর্তা আব্বাছ উদ্দীন, সার্ভেয়ার কামরুজ্জামান, দলিল লেখক সোহেল রানা, মেরিনা পারভীন, আশরাফুল হকসহ ১৪ জনকে আসামি করা হয়েছে। কুষ্টিয়া । মায়ের মামলা মাদকাসক্ত ছেলে সঞ্জয় কুমার বসুর বিরুদ্ধে মা সবিতা বসু বুধবার বরিশালের মুখ্য বিচারিক হাকিমের আদালতে মামলা করেছেন। আদালতের বিচারক মোহাম্মদ আলতাফ হোসাইন মামলাটি আমলে নিয়ে আগামী ১৭ জুনের মধ্যে আসামিকে গ্রেপ্তারের নির্দেশ দেন। সঞ্জয় কুমার নগরের শ্রীনাথ চ্যাটার্জি লেন এলাকার আশোক কুমার বসুর ছেলে। ২৪ এপ্রিল ঘর ভাঙচুর, চার হাজার টাকা ও গ্যাসের সিলিন্ডার নিয়ে যাওয়ার অভিযোগে এ মামলা করা হয়। বরিশাল ।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-04-28/news/59571~~
~~বজ্রপাত বজ্র আহত ক্ষতি ঝড় নিহত মারা মৃত্যু হত হতাহত ~~
~~কালবৈশাখীতে পাবনায় চারজনের মৃত্যু~~
~~বিশাল বাংলা ডেস্ক | তারিখ: ২৮-০৪-২০১০~~
~~কালবৈশাখীতে পাবনা ও ঈশ্বরদীতে চারজনের মৃত্যুর খবর পাওয়া গেছে। আহত হয়েছেন ৭০ জন। ঈশ্বরদীতে কয়েক হাজার কাঁচা ঘরবাড়ি নষ্ট হয়ে গেছে, প্রচুর গাছপালা ভেঙে পড়েছে। গত সোমবার সন্ধ্যার ঝড়ে দৌলতদিয়া-পাটুরিয়া ঘাটে দুই ঘণ্টা ফেরি চলাচল বন্ধ থাকে। আমাদের আঞ্চলিক কার্যালয় ও প্রতিনিধিদের পাঠানো খবর: পাবনা: সন্ধ্যা সাড়ে পাঁচটার দিকে ঝড় শুরু হয়, চলে সাড়ে ছয়টা পর্যন্ত। ঝড়ে সদর উপজেলার তিনজন নিহত ও অর্ধশতাধিক আহত হওয়ার খবর পাওয়া গেছে। বিদ্যুতের তার ছিঁড়ে ও খুঁটি উপড়ে জেলার অনেক এলাকা বিদ্যুৎ বিচ্ছিন্ন হয়ে পড়েছে। পাবনা সদর উপজেলার ইউএনও আবদুল হালিম জানান, ঝড়ে উপজেলার দোগাছী, ভাড়ারা, দ্বীপচর, নলদহ, চর কোষাখালী ও শহরের শালগাড়িয়া এলাকা বেশি ক্ষতিগ্রস্ত হয়েছে। এসব এলাকার নয় থেকে দশটি শিক্ষাপ্রতিষ্ঠানের চাল উড়ে গেছে। দ্বীপচর ও ভাড়ারা এলাকায় অনেক বসতবাড়ির চাল উড়ে গেছে। উপজেলার শালগাড়িয়া মহল্লায় ঘরের চালা ভেঙে আফজাল হোসেন (৬০), নলদাহ গ্রামে গোরস্থানের ঘর ভেঙে সামিরন নেসা (৫০), চর কোষাখালী গ্রামে গাছচাপা পড়ে পাবনা প্রধান ডাকঘরের পোস্টাল অপারেটর মো. ইসমাইল হোসেন (৪৫) মারা গেছেন। আটঘরিয়া উপজেলার ইউএনও মো. সাইদুল ইসলাম জানান, উপজেলার বিভিন্ন এলাকায় বেশ কিছু বসতবাড়ির ও তিনটি শিক্ষাপ্রতিষ্ঠানের ঘরের চাল উড়ে গেছে। তবে কোনো হতাহতের খবর পাওয়া যায়নি। ঈশ্বরদী (পাবনা): বজ্রপাতে পাকশীর মালপাড়া গ্রামের মাজেদা খাতুন (৬০) মারা গেছেন। বাড়িঘর ও গাছপালা ভেঙে উপড়ে পড়ে কমপক্ষে ২০ জন আহত হয়েছে। উপজেলা প্রকল্প বাস্তবায়ন কর্মকর্তা জানান, ঝড়ে সবচেয়ে বেশি ক্ষতি হয়েছে লিচুগাছের। লিচুচাষিরা জানান, এবারের প্রচণ্ড খরা ও সেচ-সংকটের কারণে গাছের অনেক লিচু ঝরে পড়ে। এরপর আবার কালবৈশাখীতে প্রচুর লিচু নষ্ট হয়েছে। গোয়ালন্দ (রাজবাড়ী): দৌলতদিয়া-পাটুরিয়া ঘাটে লঞ্চ, ফেরিসহ সব ধরনের নৌযান আটকা পড়ে। এ সময় ঘাটে আটকা পড়েন আওয়ামী লীগের ভারপ্রাপ্ত সাধারণ সম্পাদক মাহবুব উল আলম। সোমবার সন্ধ্যা ছয়টার দিকে মাহাবুব উল আলম তাঁর গাড়ি নিয়ে দৌলতদিয়া ঘাটে অবস্থিত ফেরি শাহ আলীতে ওঠেন। এর পর পরই হঠাত্ ঝড় শুরু হয়। ঝড়ে ওই ফেরির র্যামের তার ছিঁড়ে ফেরিটি পার্শ্ববর্তী ২ নম্বর ঘাটে অবস্থিত ফেরি আমানত শাহর সঙ্গে ধাক্কা খায়। রাত আটটার দিকে ঝড় থামলে তিনি নদী পার হন। ঝড় চলাকালে দৌলতদিয়া ঘাটে তিনটি, মাঝনদীতে একটি ও পাটুরিয়ায় আরও দুটি ফেরি যানবাহন নিয়ে নোঙর করে থাকে। এ ছাড়া দৌলতদিয়া প্রান্তে প্রায় চার শ ও পাটুরিয়া ঘাটে আরও ২০০ যান আটকা পড়ে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-04-22/news/58103~~
~~বজ্রপাত বজ্র আহত ক্ষতি ক্ষয়ক্ষতি ঝড় নিহত বিধ্বস্ বৃষ্টি মারা মৃত্যু হত ~~
~~কালবৈশাখী ও বজ্রপাতে সাতজনের মৃত্যু~~
~~প্রথম আলো ডেস্ক | তারিখ: ২২-০৪-২০১০~~
~~সুনামগঞ্জ, খাগড়াছড়ি, রাঙামাটি ও কিশোরগঞ্জে গত মঙ্গলবার রাতে কালবৈশাখীর সময় ঘর চাপা পড়ে ও বজ্রপাতে সাতজন নিহত হয়েছে। আহত হয়েছে শতাধিক ব্যক্তি। ঝড়ে বিধ্বস্ত হয়েছে তিন সহস্রাধিক ঘর। এ ছাড়া বোরো ধান এবং আম ও লিচু ফলের ব্যাপক ক্ষতি হয়েছে। নিহত ব্যক্তিদের মধ্যে বজ্রপাতে মারা গেছেন সুনামগঞ্জের দিরাই উপজেলার রফিনগরের আতাউর (২৭), কালধর গ্রামের মন্টু মিয়ার ছেলে জুয়েল (১৫) ও শাল্লা গ্রামের নরেশ দাস (৫০), খাগড়াছড়ির দীঘিনালা উপজেলার মেরুং ইউনিয়নের গুলছড়ি গ্রামের দয়াল চন্দ্র চাকমা (৩৫), জামালপুরের মেলান্দহের শহীদুল হক (৩৮)। ঘর চাপা পড়ে মারা যান খাগড়াছড়ির দীঘিনালা উপজেলার মেরুং ইউনিয়নের রশিকনগর গ্রামের এসহাক মোল্লা (৫৫) ও রাঙামাটির বরকল উপজেলার বড়হরিণা ইউনিয়নের তাগলকছড়া গ্রামের দেবজয় চাকমার ছেলে সুমন চাকমা (২২)। তাঁদের মধ্যে কিশোরগঞ্জের নিকলীর দামপাড়া ইউনিয়নের পাগলার খাল হাওরে বাথান ঘরে থাকা অবস্থায় বজ্রপাতে মৃত্যু হয় কৃষিশ্রমিক শহীদুলের। ঢাকার বাইরে আমাদের নিজস্ব প্রতিবেদক ও প্রতিনিধিদের পাঠানো খবর: দিরাই (সুনামগঞ্জ): দিরাই থানার ভারপ্রাপ্ত কর্মকর্তা (ওসি) নিজাম উদ্দিন চৌধরী জানান, মঙ্গলবার রাতে বজ্রপাতে তিনজনের মৃত্যু হয়। গতকাল বুধবার তাদের লাশ দাফন করা হয়েছে। দীঘিনালা (খাগড়াছড়ি): কালবৈশাখী ও শিলাবৃষ্টিতে উপজেলার পাঁচটি ইউনিয়নের মধ্যে তিনটি ইউনিয়নের ৫০টি গ্রাম লন্ডভন্ড হয়েছে। গ্রামগুলোর তিন হাজার বসতবাড়ি সম্পূর্ণ বিধ্বস্ত ও ফসলের ব্যাপক ক্ষতি হয়েছে। ঝড়ে জাতীয় পুরস্কারপ্রাপ্ত তুষার বসুর ‘বসু ফ্রুটস ভ্যালি’র প্রায় ৫০ লাখ টাকার আম্রপালি আম ও চায়না থ্রি লিচু জাতের প্রায় সব ফল কাঁচা অবস্থায় ঝরে গেছে। এতে ক্ষতির পরিমাণ ৫০ লাখ টাকা ছাড়িয়ে যাবে বলে বাগানের ব্যবস্থাপক আলী আহাম্মদ জানিয়েছেন। এ ছাড়া অনেকের আম, কাঁঠাল ও লিচুগাছের ফল কাঁচা অবস্থায় ঝরে গেছে। ক্ষতিগ্রস্ত এলাকা ঘুরে দেখা গেছে, মেরুং, বোয়ালখালী ও কবাখালী ইউনিয়নের বসতবাড়ি হারানো মানুষ খোলা আকাশের নিচে দিন কাটাচ্ছে। সরকারিভাবে কালবৈশাখীর ছোবলে ক্ষতিগ্রস্ত মানুষকে এখনো কোনো ত্রাণসামগ্রী দেওয়া হয়নি। তবে চূড়ান্ত তালিকা পাওয়ার পর সাহায্য দেওয়া হবে বলে জেলা প্রশাসন সূত্র জানিয়েছে। ক্ষতিগ্রস্ত ব্যক্তিদের তালিকা করার দায়িত্বপ্রাপ্ত উপসহকারী কৃষি কর্মকর্তা মো. হুমায়ুন কবীর জানান, ‘গ্রামের আদিবাসীদের ক্ষতি দেখে আমার নিজেরই চোখের পানি চলে এসেছে।’ বাজেইছড়া গ্রামের ব্রজেন্দ্র ত্রিপুরা জানান, ঝড়ে এমন ক্ষতি হয়েছে যে গ্রামের একজনের পাশে আরেকজন যে এসে সাহায্য করবে, সে পরিস্থিতি পর্যন্ত নেই। রাঙামাটি: মঙ্গলবার রাত আড়াইটা থেকে আধঘণ্টা ধরে বরকলের বড়হরিণার ওপর দিয়ে কালবৈশাখী বয়ে যায়। বরকল উপজেলা নির্বাহী কর্মকর্তা (ইউএনও) সাইফ উদ্দিন আহমেদ বলেন, কালবৈশাখী বয়ে যাওয়ায় একজন নিহত ও একজন আহত হওয়ার এবং ব্যাপক ক্ষয়ক্ষতির খবর পাওয়া গেছে। এ ছাড়া ধানি জমিসহ বিভিন্ন ফলের বাগানে ব্যাপক ক্ষতি হয়েছে। তবে এলাকাটি দুর্গম হওয়ায় এখনো বিস্তারিত জানা যায়নি। বাঘাইছড়ি (রাঙামাটি): কালবৈশাখীতে উপজেলার বাঘাইছড়ি, মারিশ্যা, সার্বোয়াতলী, আমতলী ও খেদারমারা ইউনিয়নের শিক্ষাপ্রতিষ্ঠানসহ তিন শতাধিক বাড়ির বেশ ক্ষতি হয়েছে। বৈদ্যুতিক খুঁটি ভেঙে যাওয়ায় ২০-২৫টি গ্রামে বিদ্যুৎ সরবরাহ বন্ধ রয়েছে। উপজেলার উপসহকারী কৃষি কর্মকর্তা জিতেন্দ্র লাল নাথ জানান, ঝড়ে অন্তত এক হাজার ২০০ একর ধানখেত নষ্ট হয়েছে। এ ছাড়া আম, কাঁঠাল, লিচুসহ বিভিন্ন ফলের শত শত একর বাগানের ব্যাপক ক্ষতি হয়েছে। কিশোরগঞ্জ: ঝড়ে সদর উপজেলার মহিনন্দ ইউনিয়নের কাশোয়ারচর, কলাপাড়া, জালালপুর ও ভাটুয়ারপাড়া গ্রামের ২০টির মতো বাড়ি ধসে গেছে। রাত ১০টা থেকে শুরু হওয়া এই ঝড় ঘণ্টাব্যাপী চলে। এ ছাড়া পানের বরজ, ভুট্টা, বোরো ধানসহ অন্য ফসলের ব্যাপক ক্ষতি হয় এবং শতাধিক গাছপালা ভেঙে পড়ে। গাছ পড়ে বিভিন্ন স্থানে বৈদ্যুতিক লাইন ছিঁড়ে যাওয়ায় এসব এলাকায় বিদ্যুতের সংযোগ বিচ্ছিন্ন রয়েছে। নিকলী থানার ভারপ্রাপ্ত কর্মকর্তা (ওসি) এ কে এম মাহবুবুল আলম জানান, জামালপুরের মেলান্দহ থেকে কৃষিশ্রমিক হিসেবে হাওর এলাকায় কাজ করতে এসে বজ্রপাতে শহীদুলের মৃত্যু হয়। ওই ঘটনায় আহত হয় আরও ছয়জন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-04-21/news/57887~~
~~বজ্রপাত বজ্র আহত ক্ষতি ক্ষয়ক্ষতি ঝড় নিহত বিধ্বস্ মারা মৃত্যু হত ~~
~~মৌলভীবাজারে কালবৈশাখীতে চারজন নিহত~~
~~মৌলভীবাজার প্রতিনিধি | তারিখ: ২১-০৪-২০১০~~
~~মৌলভীবাজারের ওপর দিয়ে গত সোমবার রাতে বয়ে যাওয়া কালবৈশাখীর তাণ্ডবে চারজন নিহত হয়েছেন। আহত হয়েছেন কমপক্ষে ২৫ জন। ঝড়ের আঘাতে কয়েক শ কাঁচা-পাকা ঘর বিধ্বস্ত হয়েছে। উপড়ে গেছে অসংখ্য গাছ। সদর উপজেলার বিদ্যুৎ সরবাহব্যবস্থা বিপর্যস্ত হয়ে পড়েছে। রাতে ঝড়ের সময় সদর উপজেলার আমতৈল ইউনিয়নের অলহা গ্রামে ঘরের ওপর একটি কড়ইগাছ ভেঙে পড়লে রোশনা বেগম (৩৫) ও তাঁর ছেলে জুবায়ের উদ্দিনের (৮) মৃত্যু হয়। এ ছাড়া ঘরচাপা পড়ে নিহত হন উপজেলার মনুমুখ ইউনিয়নের করিমপুর গ্রামের আমির উদ্দিন (৩০)। উপজেলার খলিলপুর ইউনিয়নের হলিমপুর গ্রামের নেহার বেগম (৩৫) ঝড়ের সময় বজ্রপাতে মারা যান। নিহত রোশনা বেগমের ছেলে জিয়া উদ্দিন গতকাল মঙ্গলবার বলেন, ‘তুফানের সময় সজাগ ছিলাম। হঠাৎ দেখি ঘর ভেঙে পড়ছে। আমি কোনোমতে বেরিয়ে এসে ডাকাডাকি করি। কিন্তু মা ও ভাইকে বাঁচাতে পারিনি। পরে লোকজন এসে বাকিদের উদ্ধার করেন।’ স্থানীয় ব্যক্তিরা জানান, ঝড়ে আমতৈল ইউনিয়নের গ্রামগুলো সবচেয়ে বেশি ক্ষতিগ্রস্ত হয়েছে। এ ছাড়া নাজিরাবাদ, আকাইলকুড়া, কাগাবলা, চাঁদনীঘাট ইউনিয়নেরও অনেক গ্রামের ঘরবাড়ি বিধ্বস্ত হয়েছে। গতকাল ঝড়ে ক্ষতিগ্রস্ত এলাকা ঘুরে দেখা গেছে, অনেক কাঁচা ও আধাপাকা ঘরের টিনের চাল উড়ে গেছে। অনেক ঘরের দেয়াল ধসে পড়েছে। এদিকে ঝড়ে অনেক স্থানে বিদ্যুৎ উন্নয়ন বোর্ড (পিডিবি) ও পল্লী বিদ্যুৎ সমিতির (পবিস) সরবরাহ লাইন ছিঁড়ে গেছে এবং খুঁটি উপড়ে পড়েছে। এতে মৌলভীবাজার শহর ও শহরতলির বিদ্যুৎব্যবস্থা সোমবার রাত থেকেই বিপর্যস্ত হয়ে পড়েছে। ওই সব এলাকায় গতকাল মঙ্গলবার সন্ধ্যা পর্যন্ত বিদ্যুৎ সরবরাহ করা সম্ভব হয়নি। পিডিবি সূত্রে জানা গেছে, ঝড়ে শ্রীমঙ্গল-মৌলভীবাজার বিদ্যুৎ সরবরাহ লাইনের বিভিন্ন স্থানে গাছ পড়ে তার ছিঁড়ে গেছে এবং বজ্রপাতে ইনসুলেটর ফেটে গেছে। মৌলভীবাজার-কাশিমপুর পাম্পহাউস লাইনের ১০-১২টি খুঁটি হেলে পড়েছে। এতে মনু নদ প্রকল্পের কাওয়াদীঘি হাওর এলাকায় পানি বাড়লেও হাওর থেকে পানি নিষ্কাশন সম্ভব হচ্ছে না। এলাকাবাসী আশঙ্কা করছেন, দ্রুত পানি নিষ্কাশন করা না হলে কাওয়াদীঘি হাওরের বোরো ফসল তলিয়ে যাবে। পিডিবির মৌলভীবাজার কার্যালয়ের নির্বাহী প্রকৌশলী সিরাজুল ইসলাম চৌধুরী গতকাল সন্ধ্যায় বলেন, মৌলভীবাজার-শ্রীমঙ্গল লাইনে বিদ্যুৎ সরবরাহ স্বাভাবিক করতে দুই থেকে তিন দিন সময় লাগবে। এদিকে জেলা ত্রাণ ও পুনর্বাসন কার্যালয় সূত্রে জানা গেছে, জেলা প্রশাসন থেকে ঝড়ে নিহতদের পরিবারকে নগদ পাঁচ হাজার টাকা করে দেওয়া হয়েছে। ক্ষয়ক্ষতির সম্পূর্ণ হিসাব এখনো নিরূপণ করা সম্ভব হয়নি। সদর উপজেলা নির্বাহী কর্মকর্তা (ইউএনও) উম্মে সালমা তানজিয়া বলেন, ‘এলাকা ঘুরে দেখেছি, আমতৈল ও মনুমুখ ইউনিয়ন সবচেয়ে বেশি ক্ষতিগ্রস্ত হয়েছে। এখন সবচেয়ে বেশি দরকার ক্ষতিগ্রস্তদের টিন ও নগদ টাকা প্রদান।’ মনুমুখ ইউনিয়ন পরিষদের (ইউপি) চেয়ারম্যান সুজন মিয়া বলেন, ‘আমার এলাকায় কত ঘর বিধ্বস্ত হয়েছে, তা এখনো সঠিকভাবে জানা সম্ভব হয়নি। তবে শুধু করিমপুর ও সুমারাই এলাকায়ই কম করে ১৫০টি ঘর বিধ্বস্ত হয়েছে।’ কমলগঞ্জ (মৌলভীবাজার) প্রতিনিধি জানান, গত সোমবার রাতের কালবৈশাখীতে কমলগঞ্জ উপজেলার পাঁচটি ইউনিয়ন ও একটি পৌরসভার প্রায় ৪০০ ঘর বিধ্বস্ত হয়েছে। ঝড়ে অসংখ্য গাছ উপড়ে গেছে। বৈদ্যুতিক তারের ওপর গাছ পড়ে বিদ্যুৎ সরবরাহব্যবস্থা বিপর্যস্ত হয়ে পড়েছে। জগন্নাথপুর (সুনামগঞ্জ) প্রতিনিধি জানান, সুনামগঞ্জের জগন্নাথপুর উপজেলায় গত তিন দিনে মাত্র তিন ঘণ্টা বিদ্যুৎ পাওয়া গেছে। গত রোববার ভোরে কালবৈশাখীতে বিদ্যুতের মূল সরবরাহ লাইন ছিঁড়ে যাওয়ায় বিদ্যুৎ সবরাহ বন্ধ হয়ে যায়। গতকাল মঙ্গলবার বিকেল পর্যন্ত বিদ্যুৎ সরবারহ বন্ধ ছিল।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-04-19/news/57480~~
~~বজ্রপাত বজ্র আহত দুর্ঘটনা বৃষ্টি মারা হত ~~
~~জলঢাকায় বজ্রপাতে স্বামী-স্ত্রীর মৃত্যু~~
~~নীলফামারী প্রতিনিধি | তারিখ: ১৯-০৪-২০১০~~
~~নীলফামারীর জলঢাকা উপজেলার পশ্চিম কাঁঠালি গ্রামে মাজেদুল ইসলাম (৩৪) ও তাঁর স্ত্রী রাহেলা বেগম (৩০) বজ্রপাতে মারা গেছেন। গুরুতর আহত হয়েছেন রাহেলা বেগমের মা খোদেজা বেগম ও ছোট বোন আলেয়া খাতুন। গতকাল রোববার সকালে মুষলধারে বৃষ্টির সময় তাঁরা বারান্দায় বসা অবস্থায় এ ঘটনা ঘটে। পূর্ব শিমুলবাড়ী গ্রামের মাজেদুল ইসলাম শ্বশুরবাড়ি বেড়াতে গিয়ে ওই দুর্ঘটনার শিকার হন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-04-19/news/57453~~
~~বজ্রপাত বজ্র আহত ঝড় নিহত বিধ্বস্ মারা মৃত্যু হত ~~
~~নেত্রকোনায় কালবৈশাখীতে তিনজন নিহত~~
~~নেত্রকোনা প্রতিনিধি | তারিখ: ১৯-০৪-২০১০~~
~~নেত্রকোনার মোহনগঞ্জ উপজেলায় গত শনিবার রাতে কালবৈশাখী ঝড়ের সময় ঘর চাপা পড়ে রিয়াজ মোল্লা (৩২) ও আজিজুল হক (৪০) নামের দুজন নিহত হয়েছেন। তাঁদের বাড়ি খুলনার পাইকগাছা উপজেলার পাশাখালী গ্রামে। ঝড়ের সময় বজ্রপাতে খালিয়াজুরী উপজেলায় মকবুল আলী (২৫) নামের এক যুবক মারা গেছেন। তাঁর বাড়ি উপজেলার গাজীপুর ইউনিয়নের পাচাট গ্রামে। এ ছাড়া ঝড়ে আহত হয়েছে কমপক্ষে ৫০ জন। ঝড়ে মোহনগঞ্জ, খালিয়াজুরী ও বারহাট্টা উপজেলার দেড় হাজারের বেশি কাঁচা ঘরবাড়ি বিধ্বস্ত হয়েছে। মোহনগঞ্জ উপজেলা নির্বাহী কর্মকর্তা (ইউএনও) কাজী আবেদ হোসেন জানান, ঝড়ে উপজেলার সুয়াইর ইউনিয়নের নলজুরী গ্রামে ঘর চাপা পড়ে দুই ব্যক্তি মারা গেছেন। হাওরে ধান কাটতে তাঁরা মোহনগঞ্জে এসেছিলেন। গতকালই তাঁদের মরদেহ গ্রামের বাড়িতে পাঠানো হয়েছে। এ ছাড়া ঝড়ে উপজেলার কমপক্ষে তিন শতাধিক কাঁচা ঘরবাড়ি বিধ্বস্ত হয়। খালিয়াজুরীর কৃষ্ণপুর ইউনিয়ন পরিষদের (ইউপি) চেয়ারম্যান আবদুল হালিম জানান, ঝড়ে উপজেলার শ্যামপুর, বল্লী, কৃষ্ণপুর, আসদপুর, খলাপাড়া, কল্যাণপুর, বানুয়াইলসহ কয়েকটি গ্রামের এক হাজারের বেশি কাঁচা ঘরবাড়ি বিধ্বস্ত হয়েছে। বজ্রপাতে ধৈলং হাওরে এক যুবকের মৃত্যু হয়েছে। অসংখ্য গাছপালা উপড়ে গেছে। বারহাট্টা উপজেলার সিংধা ইউপির সদস্য আবুল কাসেম জানান, ঝড়ে উপজেলার বুড়াখালী মাদ্রাসার চাল উড়ে গেছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-04-16/news/56675~~
~~বজ্রপাত বজ্র আহত ক্ষতি ঝড় নিহত বিধ্বস্ বৃষ্টি মৃত্যু হত ~~
~~রংপুর, জয়পুরহাট ও বগুড়ায় ঝড়ে পাঁচজন নিহত~~
~~প্রথম আলো ডেস্ক | তারিখ: ১৬-০৪-২০১০~~
~~‘মোর সংসারোত এলা কায় রোজগার করি খিলাইবে। মুই এলা কার কাছোত হাত পাতিম। একনা বেটি (মেয়ে) এলাও বিয়া দিবার পারোও নাই।’ গত মঙ্গলবার দিবাগত রাতে প্রচণ্ড কালবৈশাখীর সময় বজ্রপাতে নিহত হন রংপুরের কাউনিয়া উপজেলার টেপামধুপুর ইউনিয়নের পূর্ব রাজীব গ্রামের দিনমজুর মোজাফফর হোসেন (৬৫)। পরিবারের একমাত্র উপার্জনক্ষম ব্যক্তিকে হারিয়ে তাঁর স্ত্রী মোর্শেদা বেগম কাঁদতে কাঁদতে ওই কথা বলেন। একই বজ্রপাতে আহত হন মোর্শেদাও। বর্তমানে তিনি রংপুর মেডিকেল কলেজ হাসপাতালের ১৫ নম্বর ওয়ার্ডে চিকিৎসাধীন। মঙ্গলবার রাতে দুই দফা কালবৈশাখীতে ঘরচাপা, বজ্রপাত ও ছাদ থেকে পড়ে রংপুর, জয়পুরহাট ও বগুড়ার শিবগঞ্জ উপজেলায় মোজাফফরসহ পাঁচজন নিহত হয়েছেন। আহত হয়েছে শতাধিক ব্যক্তি। ঝড়ে রংপুর, নীলফামারী, কুড়িগ্রাম, দিনাজপুর, জয়পুরহাট, বগুড়া ও শেরপুরে সহস্রাধিক ঘরবাড়ি, শিক্ষাপ্রতিষ্ঠান ও গাছপালা ভেঙে পড়েছে। অনেক স্থানে বৈদ্যুতিক খুঁটি উপড়ে পড়ায় ও তার ছিঁড়ে যাওয়ায় বিদ্যুৎ সরবরাহ বন্ধ রয়েছে। ঝড় ও শিলাবৃষ্টির কারণে বোরো ধান, পাট, ভুট্টা, কলা ও আমবাগানের ব্যাপক ক্ষতি হয়েছে। নিহত অন্য ব্যক্তিরা হলেন হবিগঞ্জের সহকারী উপপরিদর্শক (এএসআই) আমির হোসেন (৩৩), রংপুরের কাউনিয়ার বেইলি সেতু এলাকার আহসান হাবিব (৪২), জয়পুরহাটের জেলা যুবদলের সাবেক সভাপতি মীর মনোয়ার হোসেন (৫১) ও বগুড়ার শিবগঞ্জ উপজেলার রহবল পূর্বপাড়া গ্রামের শাহজাহান আলীর স্ত্রী মনোয়ারা বেগম (৩২)। তাঁদের মধ্যে ঘর চাপা পড়ে আমির ও আহসানের মৃত্যু হয়। ঝড়ে গাছ উপড়ে ঘরের ওপর পড়ায় মৃত্যু হয় মনোয়ারার। এতে তাঁর মেয়ে রত্না খাতুন (১২) আহত হয়। এএসআই আমির দুই সপ্তাহ আগে রংপুর পুলিশ ট্রেনিং সেন্টারে ৪২ দিনের প্রশিক্ষণ নিতে এসেছিলেন। আমিরের মৃত্যুতে গভীর শোক প্রকাশ করেছেন স্বরাষ্ট্রমন্ত্রী সাহারা খাতুন। তিনি নিহতের আত্মার মাগফিরাত কামনা করে শোকসন্তপ্ত পরিবারের প্রতি সমবেদনা জানান। রংপুর: রাত দেড়টার দিকে রংপুর শহর, তারাগঞ্জ, পীরগাছা, বদরগঞ্জসহ আট উপজেলার ওপর দিয়ে বয়ে যাওয়া কালবৈশাখী ঝড়ে ১৫ হাজার ঘরবাড়ি ও শতাধিক শিক্ষাপ্রতিষ্ঠান বিধ্বস্ত হয়েছে। ঝড়ে পাঁচ শতাধিক হেক্টর জমির ধান, ভুট্টা ও কলাখেতের ক্ষতি হয়েছে। উপড়ে গেছে সহস্রাধিক গাছ। আধা ঘণ্টাব্যাপী ঝড়ে বিদ্যুতের অনেক খুঁটি উপড়ে পড়ায় বুধবার সন্ধ্যা পর্যন্ত পুরো জেলা বিদ্যুৎ বিচ্ছিন্ন ছিল। কুড়িগ্রাম: কুড়িগ্রাম পৌরসভা, উলিপুরসহ নয়টি উপজেলার ৫০টি ইউনিয়নের পাঁচ শতাধিক গ্রামের প্রায় ২০ হাজার বাড়িঘর, প্রায় দুই হাজার হেক্টর ফসলের খেত ও অসংখ্য গাছপালা বিধ্বস্ত হয়েছে। আহত হয়েছে ২০ জন। ঝড়ে শতাধিক বৈদ্যুতিক টাওয়ার ও খুঁটি বিধ্বস্ত এবং বিদ্যুতের তার ছিন্নভিন্ন হয়ে যায়। দুই দিন ধরে জেলায় বিদ্যুৎ সরবরাহ বন্ধ। জেলা প্রশাসক মো. আসাদুজ্জামান জানান, ঝড়ে ক্ষতিগ্রস্ত ব্যক্তিদের সহায়তায় প্রয়োজনীয় ত্রাণসামগ্রী চেয়ে গতকাল বৃহস্পতিবার জরুরি ফ্যাক্সবার্তা পাঠানো হয়েছে। জয়পুরহাট: মঙ্গলবার রাত দেড়টার দিকে ঝড়ের মধ্যে বাড়ির ছাদের ওপরে মুরগির খামার দেখতে গিয়ে ছাদের কার্নিশে দাঁড়ানো অবস্থায় ঝড়ের সময় পড়ে যান জয়পুরহাট জেলা যুবদলের সাবেক সভাপতি মীর মনোয়ার হোসেন। দ্রুত জয়পুরহাট জেলা আধুনিক হাসপাতালে নেওয়া হলে চিকিৎসক তাঁকে মৃত ঘোষণা করেন। এ ছাড়া ঝড়ে জেলার বিভিন্ন গ্রামে ভুট্টা, আম ও কলাবাগানের ব্যাপক ক্ষতি হয়েছে। নীলফামারী: ঝড়ে বিদ্যুতের খুঁটি উপড়ে ও তার ছিঁড়ে পড়ায় জেলা শহরে ১৫ ঘণ্টা ধরে বিদ্যুৎ সরবরাহ বন্ধ ছিল। ঝড়ে অসংখ্য বাড়িঘর, শিক্ষাপ্রতিষ্ঠান বিধ্বস্ত ও গাছপালা ভেঙে উপড়ে পড়েছে। এ ছাড়া ডোমার, ডিমলা ও জলঢাকা উপজেলায় বৃষ্টির সঙ্গে শিলাবৃষ্টি হয়েছে। ঝড়ে সৈয়দপুর উপজেলার পাঁচ হাজার ৫০টি ঘরবাড়ি ও ২০টি শিক্ষাপ্রতিষ্ঠান বিধ্বস্ত এবং ১০ হাজার গাছ উপড়ে গেছে। এদিকে সৈয়দপুর পৌরসভার কাজীহাট মহল্লায় মঙ্গলবার দিবাগত রাতে ঝড়ের আতঙ্কে আনোয়ারা বেগম (৪২) নামের এক নারীর মৃত্যু হয়েছে। এ ছাড়া সৈয়দপুরে ঘরচাপা পড়ে আহত হয়েছে শতাধিক ব্যক্তি। দিনাজপুর: মঙ্গলবার রাত পৌনে একটা থেকে একটা ২০ মিনিট পর্যন্ত জেলার ওপর দিয়ে প্রায় ১০০ কিলোমিটার বেগে কালবৈশাখী ঝড় বয়ে যায়। দিনাজপুর সদর ছাড়াও কাহারোল, বীরগঞ্জ, খানসামা, চিরিরবন্দর, পার্বতীপুর, ফুলবাড়ী, নবাবগঞ্জ, ঘোড়াঘাট ও হাকিমপুর উপজেলায় ঝড়ের তীব্রতা বেশি ছিল। প্রবল ঝড়ে জেলার অন্তত ৩০টিরও বেশি অটো রাইস এবং মেজর রাইস মিলের উঁচুু চিমনি ও স্থাপনা উড়ে গেছে। ঝড়ে ৩৬ হাজার হেক্টর ভুট্টা খেতের অন্তত সাড়ে চার হাজার হেক্টর জমির ভুট্টা পুরোপুরি নষ্ট হয়েছে। আম, লিচু, নিমসহ বিভিন্ন ধরনের শত শত গাছ বিধ্বস্ত হয়েছে। ভারপ্রাপ্ত জেলা প্রশাসক মো. শামসুল আলম জানান, জেলার প্রতিটি উপজেলাতেই কল-কারখানা, ঘরবাড়ি, ফসল ও গাছপালার ব্যাপক ক্ষতি হয়েছে। শেরপুর: বুধবার দিবাগত রাত পৌনে দুইটা থেকে সোয়া দুইটা পর্যন্ত শেরপুর সদর উপজেলার ওপর দিয়ে ঝড় ও ব্যাপক শিলাবৃষ্টি হয়। এতে উপজেলার চরশেরপুর ও পাকুরিয়া ইউনিয়ন এবং শেরপুর পৌর এলাকার শতাধিক একর জমির উঠতি পাকা বোরো ফসল ক্ষতিগ্রস্ত হয়। ঝড়ে অনেক কাঁচা ঘরবাড়ি ও গাছপালা বিধ্বস্ত হয়। {প্রতিবেদন তৈরিতে সহায়তা করেছেন রংপুর ও কুড়িগ্রামের নিজস্ব প্রতিবেদক, রংপুরের বদরগঞ্জ, কাউনিয়া ও পীরগাছা, কুড়িগ্রামের উলিপুর, নীলফামারী ও সৈয়দপুর, জয়পুরহাট ও কালাই, বগুড়ার শিবগঞ্জ, দিনাজপুর ও পার্বতীপুর এবং শেরপুর প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-03-30/news/52603~~
~~বজ্রপাত বজ্র ক্ষতি ক্ষয়ক্ষতি ঝড় বিধ্বস্ মারা মৃত্যু ~~
~~ত্রিশালে ঝড়ে একজনের মৃত্যু, ৩০০ ঘর বিধ্বস্ত~~
~~ত্রিশাল (ময়মনসিংহ) প্রতিনিধি ও কটিয়াদী (কিশোরগঞ্জ) প্রতিনিধি | তারিখ: ৩০-০৩-২০১০~~
~~ময়মনসিংহের ত্রিশাল উপজেলার আমিরাবাড়ী ইউনিয়নে গত রোববার রাতে কালবৈশাখীর সময় বজ্রপাতে এক যুবকের মৃত্যু হয়েছে। ঝড়ে তিনটি গ্রামের তিন শতাধিক ঘরবাড়ি বিধ্বস্ত হয়েছে। ব্যাপক ক্ষতি হয়েছে ফসলের। এদিকে কিশোরগঞ্জের কটিয়াদী উপজেলায় একই রাতে কালবৈশাখীর তাণ্ডবে শতাধিক কাঁচা ঘর বিধ্বস্ত হয়েছে। ত্রিশাল: স্থানীয় সূত্র জানায়, ওই ইউনিয়নের গোপালপুর, নারায়ণপুর ও আমিরাবাড়ী গ্রামে রোববার রাত ১০টার দিকে আকস্মিক ঝড় বয়ে যায়। এতে তিন শতাধিক কাঁচা ও আধা পাকা ঘর ভেঙে যায়। গুজিয়াম আমিরাবাড়ী উচ্চবিদ্যালয়ের ভবনটির ছয়টি কক্ষ ক্ষতিগ্রস্ত হয়। এ সময় আমিরাবাড়ী ইউনিয়ন আওয়ামী লীগের সভাপতি আজিজুল হকের গোপালপুর গ্রামের ঘরের পাশের বৈদ্যুতিক ট্রান্সফরমারের ওপর বজ্র পড়ে। এতে কম্পিউটার বিদ্যুতায়িত হয়ে আজিজুল হকের ছেলে শফিকুল ইসলাম (২৭) মারা যান। শফিকুল জার্মানি যাওয়ার জন্য প্রস্তুতি নিতে কম্পিউটারে কাজ করছিলেন। ঝড়ে উপজেলার আরও কয়েকটি বৈদ্যুতিক ট্রান্সফরমার ক্ষতিগ্রস্ত হওয়ায় এবং বৈদ্যুতিক খুঁটি ভেঙে পড়ায় পুরো উপজেলা বিদ্যুৎ বিচ্ছিন্ন হয়ে পড়ে। আমিরাবাড়ী ইউনিয়নের ৩ নম্বর ওয়ার্ডের সদস্য শাহজাহান জানান, ‘এই গ্রামে আমার বাড়িসহ দেড় শটি বাড়িঘর ক্ষতিগ্রস্ত হয়েছে।’ উপজেলা পরিষদের ভাইস চেয়ারম্যান মাহমুদা খানমের একটি বাগানের এক শ মেহগনি গাছ ভেঙে পড়েছে। কটিয়াদী: প্রত্যক্ষদর্শীরা জানান, রাত ১১টার দিকে ঝড় শুরু হয়ে প্রায় দুই ঘণ্টা ধরে তা বয়ে যায়। এ সময় প্রচণ্ড বাতাসের ঝাপটায় উপজেলার চারটি ইউনিয়নের শতাধিক কাঁচা ঘরবাড়ি বিধ্বস্ত হয়। ইউনিয়নগুলো হলো করগাঁও, সহশ্রাম ধূলদিয়া, বনগ্রাম ও মুমুরদিয়া। উপজেলার প্রায় সব এলাকায় অনেক গাছপালা ভেঙে গেছে, কয়েক জায়গায় বৈদ্যুতিক তার ছিঁড়ে গেছে এবং অন্তত ৩০টি মুরগির খামার লন্ডভন্ড হয়েছে। ক্ষতিগ্রস্ত খামারের মালিকেরা দাবি করেন, এতে তাঁদের অন্তত ৬০ লাখ টাকার ক্ষয়ক্ষতি হয়েছে। উপজেলা সদর ছাড়া অন্যান্য জায়গায় বিদ্যুৎ সরবরাহ বন্ধ রয়েছে। কটিয়াদী উপজেলা নির্বাহী কর্মকর্তা (ইউএনও) কাজী মো. সাইফুল ইসলাম জানান, তিনি ক্ষতিগ্রস্ত এলাকা পরিদর্শন করেছেন। ক্ষয়ক্ষতির পরিমাণ নির্ধারণ করে ঊর্ধ্বতন কর্তৃপক্ষের কাছে প্রতিবেদন পাঠাবেন তিনি।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-03-17/news/49499~~
~~বজ্রপাত বজ্র আহত নিহত মারা হত ~~
~~একনজরে~~
~~| তারিখ: ১৭-০৩-২০১০~~
~~প্রশিক্ষণ শুরু কুড়িগ্রামে ন্যাশনাল সার্ভিসের আওতায় নিয়োগপ্রাপ্ত বেকার যুবক-যুবতীদের প্রশিক্ষণ গত সোমবার শুরু হয়েছে। ভারপ্রাপ্ত জেলা প্রশাসক মো. ফারুক হোসেন খলিলগঞ্জ বিদ্যালয় ও মহাবিদ্যালয়ে প্রশিক্ষণের উদ্বোধন করেন। প্রথম পর্যায়ে জেলায় নয় হাজার ৯৫০ জনকে নিয়োগপত্র দেওয়া হয়। এক মাস প্রশিক্ষণ গ্রহণ শেষে তাঁদের নিয়োগ দেওয়া হবে। তাঁরা দুই বছর চাকরি করতে পারবেন। প্রশিক্ষণকালে প্রতিদিন ১০০ টাকা ও প্রশিক্ষণ শেষে প্রতিদিন ২০০ করে টাকা পাবেন। নিজস্ব প্রতিবেদক, কুড়িগ্রাম জয়পুরহাটে সমাবেশ বাংলাদেশ চিনিকল শ্রমিক ফেডারেশনের ডাকে কেন্দ্রীয় কর্মসূচির অংশ হিসেবে শ্রমিকদের মজুরি কমিশনসহ আট দফা দাবি আদায়ের লক্ষ্যে জয়পুরহাট চিনিকল শ্রমিকদের উদ্যোগে গত সোমবার চিনিকলের ফটকে এক শ্রমিক সমাবেশ অনুষ্ঠিত হয়। শ্রমিক সমাবেশে সভাপতিত্ব করেন জয়পুরহাট চিনিকল শ্রমিক ইউনিয়নের সভাপতি সওদাগর জহুরুল হক। বক্তব্য দেন খোরশেদ আলম, দেওয়ান বদিউজ্জামান, জনাব আলী, বাবুল করিম, আইয়ুব আলী, নাজমুল হক, বুলবুল হোসেন প্রমুখ। জয়পুরহাট প্রতিনিধি বজ্রপাতে নিহত পিরোজপুরের স্বরূপকাঠি উপজেলার সন্ধ্যা নদীতে গত সোমবার রাতে বজ্রপাতে আবদুস সালাম (৩৬) নামে একজন ট্রলারচালক নিহত হয়েছেন। সালামের বাড়ি নাজিরপুর উপজেলার দেউলবাড়ী দোবরা ইউনিয়নের মনোহরপুর গ্রামে। রাত আটটায় স্বরূপকাঠির প্রান্ত থেকে ট্রলারে যাত্রী বোঝাই করে সালাম স্বরূপকাঠির অপর পার ইন্দেরহাট ঘাটে যাচ্ছিলেন। ট্রলারটি ঘাটে ভেড়নোর কিছুক্ষণ আগে বজ্রপাত হলে তিনি ঘটনাস্থলেই মারা যান। এ সময় সুমন নামে আরেকজন আহত হন। পিরোজপুর প্রতিনিধি ঘাদানি কমিটি গঠন যুদ্ধাপরাধীদের বিচারের দাবিতে গণজাগরণ সৃষ্টি ও স্বাধীনতার পক্ষের সব শক্তিকে সুসংগঠিত করার লক্ষ্যে নেত্রকোনার কেন্দুয়ায় গঠিত হয়েছে ঘাতক দালাল নির্মূল কমিটি। এ উপলক্ষে শনিবার বিকেলে প্রেসক্লাবের কার্যালয়ে এক সভা অনুষ্ঠিত হয়। কমিটির আহ্বায়ক আবদুল কাদির ভূঁইয়ার সভাপতিত্বে এতে প্রধান অতিথি ছিলেন জেলা কমিটির আহ্বায়ক সাফায়েত আহম্মেদ খান। পরে আবদুল কাদির ভূঁইয়াকে সভাপতি ও কামরুল হাসান ভূঁইয়াকে সাধারণ সম্পাদক করে ৫১ সদস্যের উপজেলা কমিটি গঠন করা হয়। কেন্দুয়া (নেত্রকোনা) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2010-03-16/news/49298~~
~~বজ্রপাত বজ্র ঝড় মারা ~~
~~বজ্রপাতে কিশোর নিহত~~
~~নিজস্ব প্রতিবেদক, ঝিনাইদহ | তারিখ: ১৬-০৩-২০১০~~
~~ঝিনাইদহের মহেশপুরে গতকাল সোমবার সন্ধ্যায় ঝড়ের সময় বজ্রপাতে ইন্তাজ আলী নামের (১৪) এক কিশোর মারা গেছে। এলাকাবাসী জানান, গতকাল সন্ধ্যার দিকে হঠাত্ করে প্রচণ্ড ঝড় শুরু হয়। ঝড়ের সঙ্গে বিদ্যুত্ চমকাতে থাকে। এ সময় ইন্তাজ আলী ও তার বাবা রবিউল ইসলাম ফসলের খেতের অগভীর নলকূপের ঘরে আটকা পড়ে যায়।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2009-10-11/news/11548~~
~~বজ্রপাত বজ্র মারা ~~
~~একনজরে~~
~~| তারিখ: ১১-১০-২০০৯~~
~~সিপিবির কর্মিসভা দুই দলের মেরুকরণের বাইরে বাম বিকল্প শক্তি গড়ে তুলতে হবে, তবেই দেশের জনগণের মুক্তি আসবে। বৃহস্পতিবার সন্ধ্যায় বাংলাদেশের কমিউনিস্ট পার্টির (সিপিবি) ঠাকুরগঁাও জেলা শাখার আয়োজনে স্থানীয় প্রেসক্লাব মিলনায়তনে এক কর্মিসভায় সিপিবির সাধারণ সম্পাদক মুজাহিদুল ইসলাম সেলিম এ কথা বলেন। সিপিবির ঠাকুরগঁাও জেলা শাখার সভাপতি সৈয়দ মেরাজুল হোসেনের সভাপতিত্বে সভায় বক্তব্য দেন দিবালোক সিংহ, আলতাফ হোসেন ও আকতার হোসেন রাজা। ঠাকুরগঁাও প্রতিনিধি পুকুরে ডুবে মৃতু্য নীলফামারী পেৌর এলাকার হারোয়া হঠাত্পাড়া গ্রামে শুক্রবার সকালে পুকুরে ডুবে আলমগীর হোসেন নামের এক বছরের শিশু মারা গেছে। ওই গ্রামের আনোয়ার হোসেনের ছেলে আলমগীর সকালে সবার অজানে্ত বাড়ির পাশের পুকুরে ডুবে যায়। অনেক খঁোজাখঁুজির পর পরিবারের লোকজন পুকুর থেকে তাকে উদ্ধার করে নীলফামারী হাসপাতালে নিলে কর্তব্যরত চিকিত্সক তাকে মৃত ঘোষণা করেন। নীলফামারী প্রতিনিধি জঙ্গি নেতা গ্রপ্তোর বরিশালের গেৌরনদী উপজেলার সিংগা বাজারে বৃহস্পতিবার সন্ধ্যায় জঙ্গি সংগঠন হিজবুত তওহিদের লিফলেট ও সিডি বিক্রিকালে পুলিশ দলটির আঞ্চলিক নেতা হারুন খানকে গ্রপ্তোর করেছে। এ সময় তঁার কাছ থেকে সংগঠনের লিফলেট, বই ও সিডি উদ্ধার করা হয়। গ্রপ্তোরকৃত হারুন খান সাকোকাঠি গ্রামের হাসেম আলী খানের ছেলে। গেৌরনদী (বরিশাল) প্রতিনিধি সার আটক বগুড়ার শিবগঞ্জ উপজেলায় বৃহস্পতিবার রাতে ২৯ বস্তা ভারতীয় পটাশ আটক করা হয়েছে। শিবগঞ্জ থানার ভারপ্রাপ্ত কর্মকর্তা এ বি এম জাহিদুল ইসলাম বলেন, রাতে টহল দেওয়ার সময় উপজেলার চন্দনপুরে একটি ভটভটিতে করে ওই সার নিয়ে যেতে দেখা যায়। পুলিশের উপস্থিতি টের পেয়ে ভটভটির চালক পালিয়ে যান। সারগুলো জব্দ করে থানায় আনা হয়েছে। শিবগঞ্জ (বগুড়া) প্রতিনিধি ।বজ্রপাতে মৃতু্য ফেনীর সোনাগাজী উপজেলার আবুল্লার চরে শুক্রবার বিকেলে বজ্রপাতে মো. শাহজাহান (২৮) নামে একজন দিনমজুর মারা গেছেন। এলাকাবাসী জানায়, আবুল্লার চরের খামারমালিক আবুল কালামের জমিতে কাজ করার সময় বজ্রপাতে শাহজাহান মারা যান। তঁার বাড়ি নোয়াখালীর কোম্পানীগঞ্জ উপজেলার বামনীয়া গ্রামে। ফেনী ।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2009-10-10/news/11231~~
~~বজ্রপাত বজ্র আহত বৃষ্টি মারা হত ~~
~~চট্টগ্রামে বজ্রপাতে তিনজনের মৃত্যু~~
~~নিজস্ব প্রতিবেদক, চট্টগ্রাম ও ফটিকছড়ি সংবাদদাতা | তারিখ: ১০-১০-২০০৯~~
~~মৌসুমি বায়ুর প্রভাবে গত বৃহস্পতিবার রাত থেকে চট্টগ্রাম ও আশপাশের এলাকায় মাঝারি থেকে ভারী বৃষ্টি শুরু হয়েছে। এ কারণে সমুদ্রবন্দরগুলোকে ৩ নম্বর স্থানীয় সতর্ক সংকেত দেখাতে বলা হয়েছে। এদিকে পটিয়া, ফটিকছড়ি ও সীতাকুণ্ডে বজ্রপাতে তিনজন মারা গেছে এবং ছয়জন আহত হয়েছে। চট্টগ্রাম মেডিকেল কলেজ হাসপাতালের পুলিশ সূত্রে জানা গেছে, বজ্রপাতে গতকাল শুক্রবার সকালে পটিয়ার শিকলবাহা এলাকায় মো. আব্বাস (১৪) নামে এক কিশোর মারা গেছে। সীতাকুণ্ডের উত্তর বগারচর এলাকার ফিরোজা বেগমও বজ্রপাতে মারা যান। এ ছাড়া ফটিকছড়িতে সুয়াবিল ইউনিয়নের শোভনছড়ি গ্রামে সকালে বজ্রপাতে মারা যায় ইব্রাহীম (১৫) নামে এক কিশোর।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2009-10-05/news/10157~~
~~বজ্রপাত বজ্র আহত নিহত বৃষ্টি মারা হত ~~
~~মধুখালী ও ত্রিশালে বজ্রপাতে দুজনের মৃতু্য~~
~~ফরিদপুর । ও ত্রিশাল (ময়মনসিংহ) প্রতিনিধি | তারিখ: ০৫-১০-২০০৯~~
~~ফরিদপুরের মধুখালীতে বজ্রপাতে আজিজার শেখ (৩০) নামের এক ব্যক্তি নিহত হয়েছেন। শুক্রবার সন্ধ্যায় উপজেলার নওপাড়া ইউনিয়নের সিতারামপুর গ্রামে এ ঘটনা ঘটে। নওপাড়া ইউনিয়ন পরিষদের (ইউপি) চেয়ারম্যান সিদ্দিকুর রহমান মোল্লা জানান, ঘটনার সময় আজিজার মাছ ধরছিলেন। ময়মনসিংহের ত্রিশালে শনিবার সকালে বজ্রপাতে এক মহিলার মৃতু্য, অপর এক মহিলা গুরুতর আহত এবং একটি গরু মারা গেছে। এলাকাবাসী, হাসপাতাল ও পুলিশ সূত্রে জানা গেছে, শনিবার সকালে ত্রিশালে হঠাত্ বৃষ্টি ও বজ্রপাত শুরু হয়। এ সময় রামপুর ইউনিয়নের বীররামপুর গফাকুড়ি গ্রামের আলালউদ্দিনের স্ত্রী গোলাপজান (৪৫) ঘর থেকে বের হলে বজ্রপাতে ঘটনাস্থলেই তঁার মৃতু্য হয়। প্রায় একই সময় ত্রিশাল উপজেলার হরিরামপুর ইউনিয়নের মাগুরজোড়া গ্রামে বজ্রপাতে রূপজান বানু (৩৬) নামের এক মহিলা গুরুতর আহত হন এবং একটি গাভি মারা যায়। রূপজানকে ত্রিশাল স্বাস্থ্য কমপে্লক্সে ভর্তি করা হয়েছে।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2009-09-27/news/7891~~
~~বজ্রপাত বজ্র আহত নিহত বৃষ্টি মৃত্যু হত ~~
~~বজ্রপাত কেড়ে নিল সব আনন্দ~~
~~| তারিখ: ২৭-০৯-২০০৯~~
~~মনিরামপুর (যশোর) প্রতিনিধি ঈদের পর বিয়ে। সব মিলে যেন উত্সবের ঢল নেমেছিল বর ও কনের বাড়িতে। কিন্তু বিয়ের উদ্দেশ্যে যাত্রার পথে বজ্রপাতে বরসহ দুজনের মৃত্যুতে নিভে গেছে সেই আনন্দ। নবদম্পতিকে বরণ নয়, উভয় পরিবারে এখন শোকের মাতম। গত শুক্রবার সন্ধ্যায় যশোরের মনিরামপুর উপজেলার হরিহরনগর গ্রামে এ ঘটনা ঘটে। জানা গেছে, শুক্রবার উপজেলার হরিহরনগর গ্রামের খলিলুর রহমানের (২১) বিয়ের দিন ধার্য ছিল। বিয়ের অনুষ্ঠানস্থল ছিল মনিরামপুর পৌরসভার তাহেরপুর গ্রামে। দিনভর সাজগোজ শেষে একটি মাইক্রোবাসে বরযাত্রীরা রওনা হন। বরের পাশের আসনে ছিলেন তাঁর দুই বন্ধু রাজু আহমেদ (২০) ও আইয়ুব হোসেন (২২)। তাহেরপুরের উদ্দেশে রওনা হওয়ার পর পরই নামে বৃষ্টি। বৃষ্টির কারণে পথে তিন বন্ধু গাড়ি থেকে নেমে পাশের একটি ক্লাবে আশ্রয় নেন। এ সময় বজ্রপাতে বর খলিল ও রাজু ঘটনাস্থলেই নিহত হন। গুরুতর আহত আইয়ুব হোসেন যশোর ২৫০ শয্যা হাসপাতালে চিকিত্সাধীন। হরিহরনগর ইউনিয়ন পরিষদের চেয়ারম্যান নজরুল ইসলাম ঘটনার সত্যতা নিশ্চিত করেছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2009-09-27/news/7908~~
~~বজ্রপাত বজ্র মৃত্যু ~~
~~বজ্রপাতে মৃত্যু~~
~~| তারিখ: ২৭-০৯-২০০৯~~
~~রাউজান (চট্টগ্রাম) প্রতিনিধি চট্টগ্রামের রাউজান পৌরসভার শরীফপাড়ায় গত শুক্রবার বজ্রপাতে আবুল কাসেমের (৫০) মৃত্যু হয়েছে। এলাকাবাসী ও পরিবার সূত্র জানায়, সন্ধ্যার দিকে জমির আগাছা পরিষ্কার করার সময় বজ্রপাতে তাঁর মৃত্যু হয়। রাতে বাড়ি না ফেরায় আশপাশে খোঁজ করেও তাঁকে পাওয়া যায়নি। প্রতিবেশীদের কাছে খবর পেয়ে গতকাল শনিবার সকালে জমি থেকে লাশ উদ্ধার করা হয়। বজ্রপাতে তাঁর সমস্ত শরীর পুড়ে গেছে। রাউজান থানার ভারপ্রাপ্ত কর্মকর্তা নিখিল চন্দ্র মণ্ডল বলেন, ‘বিষয়টি লোকমুখে শুনেছি।’~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2009-09-24/news/7391~~
~~বজ্রপাত বজ্র বৃষ্টি মারা মৃত্যু হত ~~
~~একনজরে~~
~~| তারিখ: ২৪-০৯-২০০৯~~
~~নন্দনে নতুন রাইড গাজীপুরের কালিয়াকৈর উপজেলার বাড়ইপাড়া এলাকার বিনোদন পার্ক নন্দনে ঈদ ও পূজা উপলক্ষে ঈদের দিন থেকে শিশুদের জন্য ‘কিডস ড্রিম ওয়ার্ল্ড’ নামের নতুন রাইড চালু করা হয়েছে। নতুন রাইড উদ্বোধন করেন নন্দন পার্কের চেয়ারম্যান মসরুর চৌধুরী। পার্ক কর্তৃপক্ষ জানায়, শিশুদের নতুন কিডস ড্রিম ওয়ার্ল্ডে মোট আটটি গেম রয়েছে। মসরুর চৌধুরী বলেন, মধ্যবিত্তদের কথা চিন্তা করে পার্কে পর্যায়ক্রমে নতুন নতুন রাইড চালু করা হচ্ছে। কালিয়াকৈর (গাজীপুর) প্রতিনিধি কুড়ি বছর পর কুড়ি বছর পালিয়ে থাকার পর অবশেষে ধরা পড়লেন যাবজ্জীবন সাজা পাওয়া হত্যা মামলার আসামি আব্দুল খালেক (৫২)। শনিবার দিবাগত রাত সাড়ে আটটার দিকে ফরিদপুর শহরের টেপাখোলা বাজার এলাকা থেকে তাঁকে গ্রেপ্তার করে ফরিদপুর র্যাবের একটি গোয়েন্দা দল। ১৯৮৯ সালে রাজবাড়ীর পাংশা থানার একটি হত্যা মামলায় খালেকের যাবজ্জীবন সাজা হয়। মামলা দায়েরের পর থেকেই তিনি পালিয়ে বেড়াচ্ছিলেন। তাঁর বাড়ি পাংশা উপজেলার নটাভাঙ্গা গ্রামে। ফরিদপুর । চোরাই পেট্রল উদ্ধার ভোলার দৌলতখান উপজেলার চৌকিঘাটা, রাধাবল্লব ও সুখদেব মাধ্যমিক বিদ্যালয়ের কাছে এবং মেঘনার পাতারখাল নামক স্থানে শনিবার ও রোববার র্যাব-৮ এবং ভোলা জেলা প্রশাসন অভিযান চালিয়ে চোরাইপথে আসা ৩৭ হাজার ২০০ লিটার পেট্রল উদ্ধার করেছে। এসব পেট্রল দৌলতখান থানার জিম্মায় রয়েছে বলে পুলিশ জানায়। র্যাব জানায়, পেট্রলের মালিক আওয়ামী লীগের নেতা আলমগীর, তাঁর ভাই জোবায়ের ও আব্দুল হাই এবং ঝিলন কাজী। তাঁরা পলাতক আছেন। ভোলা প্রতিনিধি বজ্রপাতে ৩ জনের মৃত্যু জয়পুরহাট সদর উপজেলার চকবরকত ইউনিয়নে গতকাল বুধবার বিকেলে বজ্রপাতে দুই শিশু ও এক মহিলা মারা গেছে। তাদের বাড়ি সদর উপজেলার ইছুয়া নওপাড়া গ্রামে। সদর থানার ভারপ্রাপ্ত কর্মকর্তা (ওসি) রেজাউল হক জানান, বালি বেগম (৪০) নামের ওই মহিলা ছাগল নিয়ে বাড়ি ফেরার পথে বজ্রপাতে মারা যান। আর দুই শিশু ইমন (৮) ও আবুল হাশিম (১০) বৃষ্টিতে খেলা করার সময় বজ্রপাত হলে ঘটনাস্থলেই মারা যায়। জয়পুরহাট প্রতিনিধি গোপালগঞ্জ শহরে চুরি গোপালগঞ্জ শহরের রিয়াজুল হকের বাড়ীতে (২০২/বি, ইসলামপাড়া) গত মঙ্গলবার রাতে চুরি হয়েছে। রিয়াজুল হক জানান, জানালার তালা খুলে চোর ঘরে ঢুকে ড্রয়িং রুমে রাখা ল্যাপটপ, ভিডিও ক্যামেরা, মুঠোফোন সেট ও জুমসহ বিভিন্ন মুল্যবান মালামাল নিয়ে যায়। এঘটনায় গোপালগঞ্জ থানায় সাধারণ ডায়েরি (জিডি) করা হয়েছে। গোপালগঞ্জ প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2009-08-12/news/30421~~
~~বজ্রপাত বজ্র আহত মারা মৃত্যু হত ~~
~~সংক্ষেপে সারা দেশ~~
~~| তারিখ: ১২-০৮-২০০৯~~
~~৬০০ বস্তা পচা খেজুর কুষ্টিয়ার ভেড়ামারা উপজেলার রেল বাজারের একটি গুদাম থেকে গতকাল মঙ্গলবার ৬০০ বস্তা খেজুর জব্দ করেছেন ভ্রাম্যমাণ আদালত। অস্বাস্থ্যকর পরিবেশে খেজুর রাখায় গুদামের মালিকের কাছ থেকে ১০ হাজার টাকা জরিমানা আদায় করা হয়েছে। সংশ্লিষ্ট সূত্র জানায়, প্রথম শ্রেণীর ম্যাজিস্ট্রেট ও ভেড়ামারা উপজেলা নির্বাহী কর্মকর্তা (ইউএনও) রাজিবুল ইসলামের নেতৃত্বে আদালত ব্যবসায়ী হাজি সিরাজুল ইসলামের গুদামে অভিযান চালিয়ে এসব খেজুর উদ্ধার করেন। ইউএনও জানান, অস্বাস্থ্যকর পরিবেশে খেজুরগুলো পাওয়া গেছে। রমজান মাসে বিক্রির জন্য সেগুলো মজুদ করা হয়েছিল। ভেড়ামারা (কুষ্টিয়া) প্রতিনিধি স্বামী-স্ত্রীর মৃত্যুদণ্ড নীলফামারীতে গৃহবধূকে হত্যার দায়ে দুজনকে মৃত্যুদণ্ড দেওয়া হয়েছে। নীলফামারীর অতিরিক্ত জেলা ও দায়রা জজ শরীফ মুহাম্মদ লুত্ফর রহমান গতকাল মঙ্গলবার এ রায় দেন। দণ্ডাদেশ পাওয়া ব্যক্তিরা হলেন শহরের বড় স্টেশন এলাকার জাহিদুল হক ও তাঁর প্রথম স্ত্রী লাকি বেগম। অন্য চার আসামির বিরুদ্ধে অভিযোগ প্রমাণিত না হওয়ায় তাঁদের বেকসুর খালাস দেওয়া হয়েছে। মামলার সংক্ষিপ্ত বিবরণে জানা যায়, ২০০৬ সালের ২২ জানুয়ারি রাতে জাহিদুল তাঁর প্রথম স্ত্রীর সহায়তায় দ্বিতীয় স্ত্রী রিনা বেগমকে হত্যা করে ঘটনাটি আত্মহত্যা বলে প্রচার করেন। ময়নাতদন্তের পর সদর থানার উপপরিদর্শক (এসআই) অসীম কুমার হত্যা মামলা করেন। নীলফামারী প্রতিনিধি বজ্রপাতে তিনজনের মৃত্যু সাতক্ষীরার দেবহাটা ও আশাশুনি উপজেলায় গত সোমবার সন্ধ্যায় বজ্রপাতে তিনজনের মৃত্যু হয়েছে। এলাকাবাসী সূত্র জানায়, দেবহাটার নাংড়া গ্রামের আব্দুল মাজেদ গাজীর ছেলে জাহাঙ্গীর গাজী (১৬) বাড়ির পাশের নওয়াপাড়া বিল থেকে ফেরার পথে বজ্রপাতে মারা যায়। প্রায় একই সময়ে নিজ বাড়িতে বজ্রপাতে মারা যান নোড়ারচক গ্রামের আব্দুল করিম (২২)। এ ছাড়া আশাশুনির শোভনালী গ্রামে নিজের চিংড়ি ঘেরে কাজ করার সময় বজ্রপাতে আলাউদ্দিন গাইনের (৫০) মৃত্যু হয়। নিজস্ব প্রতিবেদক, সাতক্ষীরা যাবজ্জীবন ফরিদপুরে হত্যার দায়ে এক ব্যক্তিকে যাবজ্জীবন সশ্রম কারাদণ্ড ও ৫০ হাজার টাকা জরিমানা, অনাদায়ে আরও দুই বছরের সশ্রম কারাদণ্ড দেওয়া হয়েছে। ফরিদপুরের অতিরিক্ত জেলা জজ মো. সিরাজুল ইসলাম গতকাল মঙ্গলবার এ রায় দেন। মামলার সংক্ষিপ্ত বিবরণে জানা যায়, ২০০৫ সালের ১৪ জানুয়ারি জেলা সদরের চর মাধবদিয়া ইউনিয়নের ইসলামপুর গ্রামের শহীদ (২৭) তাঁর দুই সহযোগীকে নিয়ে স্থানীয় বাসিন্দা লাল মিয়াকে ধারালো অস্ত্র দিয়ে জখম করে এবং তিন হাজার ১৬০ টাকা ছিনিয়ে নেন। দুই দিন পর লাল মিয়া ফরিদপুর জেনারেল হাসপাতালে মারা যান। অন্য দুই আসামি হাফিজুল ও ইমরানের বিরুদ্ধে অভিযোগ প্রমাণিত না হওয়ায় তাঁদের খালাস দেওয়া হয়। ফরিদপুর । যুবক খুন বগুড়া শহরে গত সোমবার প্রতিপক্ষের ছুরিকাঘাতে এমরান হোসেন (২০) নামে এক ব্যক্তি খুন হয়েছেন। বগুড়া সদর থানার ভারপ্রাপ্ত কর্মকর্তা (ওসি) জাহাঙ্গীর আলম বলেন, এমরান পেশাদার ছিনতাইকারী। ছিনতাইয়ের টাকা ভাগাভাগিকে কেন্দ্র করে তিনি খুন হয়েছেন। এ ব্যাপারে মামলা হয়েছে। সোমবার ভোরে নামাজগড় কবরস্থান এলাকায় আহত অবস্থায় পড়ে থাকতে দেখে স্থানীয় লোকজন তাঁকে শহীদ জিয়াউর রহমান মেডিকেল কলেজ হাসপাতালে ভর্তি করে। সকাল আটটার দিকে তিনি মারা যান। নিজস্ব প্রতিবেদক, বগুড়া~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2009-08-05/news/29163~~
~~বজ্রপাত বজ্র আহত নিহত হত ~~
~~একনজরে~~
~~| তারিখ: ০৫-০৮-২০০৯~~
~~রোভার স্কাউট গ্রুপের কমিটি বাংলাদেশ কৃষি বিশ্ববিদ্যালয়ে (বাকৃবি) রোভার স্কাউট গ্রুপের ২০০৯-১০ সালের জন্য ৩২ সদস্যের নতুন কমিটি গঠন করা হয়েছে। নতুন কমিটিতে মো. ফারুক আহমেদ সভাপতি ও মো. আতোয়ার হাবিব সাধারণ সম্পাদক পদে নির্বাচিত হয়েছেন। কমিটির অন্য সদস্যরা হচ্ছেন—গ্রুপ রোভারমেট মো. রাইসুল ইসলাম ও নুসরাত জাহান লাকী, গ্রুপ সহকারী রোভারমেট শুভাগত সাহা, পার্থ সারথী সাহা, মনোরঞ্জন রায় ও মাসুমা আক্তার। এ ছাড়া কমিটিতে আটজন রোভারমেট এবং ১৬ জন সহকারী রোভারমেট হিসেবে দায়িত্ব পালন করবেন। বাংলাদেশ কৃষি বিশ্ববিদ্যালয় প্রতিনিধি আসামি গ্রেপ্তার নরসিংদীর মনোহরদী উপজেলার বড়চাপা ইউনিয়ন পরিষদের (ইউপি) সদস্য জাহাঙ্গীর হোসেন হত্যা মামলার আসামি মাসুদ মিয়াকে নেত্রকোনা শহর থেকে গ্রেপ্তার করা হয়েছে। গতকাল মঙ্গলবার নরসিংদীর গোয়েন্দা (ডিবি) পুলিশ ও মনোহরদী থানার পুলিশ যৌথ অভিযান চালিয়ে তাঁকে গ্রেপ্তার করে। ভৈরব । তিনজন গ্রেপ্তার সুনামগঞ্জের তাহিরপুর উপজেলায় পৃথক মামলার তিন আসামিকে গ্রেপ্তার করেছে পুলিশ। তাঁরা হলেন উপজেলার বাদাঘাট ইউনিয়নের রওশন মিয়ার ছেলে রফিক ও খোকন এবং ভাটি তাহিরপুর গ্রামের রাজ্জাক। গত দুই দিনে বাদাঘাট ও তাহিরপুর বাজারে অভিযান চালিয়ে পুলিশ তাঁদের গ্রেপ্তার করে। তাহিরপুর থানার ভারপ্রাপ্ত কর্মকর্তা (ওসি) জানে আলম এ তিনজনকে গ্রেপ্তারের সত্যতা নিশ্চিত করেছেন। তাহিরপুর (সুনামগঞ্জ) প্রতিনিধি পাওনার দাবিতে বিক্ষোভ পটুয়াখালীতে সড়ক মেরামতের কাজ করার এক মাস পরও পারিশ্রমিক না পেয়ে গত সোমবার ইকো সোসাল ডেভেলপমেন্ট অর্গানাইজেশন (ইএসডিও) নামের একটি বেসরকারি সংস্থার কার্যালয়ের সামনে বিক্ষোভ দেখিয়েছে শ্রমিকেরা। আগামী সোমবারের মধ্যে টাকা পরিশোধের আশ্বাস দিলে শ্রমিকেরা শান্ত হয়। শ্রমিকদের অভিযোগ, পাওনা টাকা চাইলে সংস্থার কর্মকর্তারা নানা টালবাহানা করেন। ঘটনার সত্যতা স্বীকার করে ইএসডিওর জেলা সমন্বয়কারী আল-মাহমুদ জানান, এলজিইডি কাজের চূড়ান্ত ছাড়পত্র না দেওয়ায় এ সমস্যার সৃষ্টি হয়েছে। পটুয়াখালী প্রতিনিধি ভ্রাম্যমাণ আদালতের অভিযান দীর্ঘদিন বন্ধ থাকার পর সোমবার রাঙামাটি শহরে বিভিন্ন এলাকার খাবার দোকানে ভ্রাম্যমাণ আদালত অভিযান চালিয়েছেন। এ সময় ১২টি দোকান থেকে ৩২ হাজার ৫০০ টাকা জরিমানা আদায় করা হয়। নির্বাহী হাকিম মোস্তাফিজুর রহমান ও মো. মারুফুর রহমানের নেতৃত্বে দুটি আদালত এ অভিযান পরিচালনা করেন। নির্বাহী হাকিম মোস্তাফিজুর রহমান বলেন, এখন থেকে নিয়মিত আদালত পরিচালনা করা হবে। নিজস্ব প্রতিবেদক, রাঙামাটি কুমিল্লায় মতবিনিময় ‘এসিড সহিংসতা প্রতিরোধে স্থানীয় পর্যায়ের সরকারি সেবা প্রদানকারী সংস্থার ভূমিকা’ শীর্ষক এক মতবিনিময় সভা সোমবার কুমিল্লায় অনুষ্ঠিত হয়। বিকেলে জেলা প্রশাসকের কার্যালয়ের এস এ বারী সম্মেলনকক্ষে ওই মতবিনিময় সভার আয়োজন করে এইড কুমিল্লা ও এসিড সারভাইভরস ফাউন্ডেশন। এতে প্রধান অতিথি ছিলেন জেলা প্রশাসক আবদুল মালেক। সভায় জানানো হয়, কুমিল্লায় এ পর্যন্ত ৮৮ জন এসিড-সন্ত্রাসের শিকার হয়েছেন। নিজস্ব প্রতিবেদক, কুমিল্লা এক মাস পর লাশ উত্তোলন দাফনের ৩১ দিন পর রোববার ময়নাতদন্তের জন্য দিনাজপুরের পার্বতীপুর উপজেলার তাজনগর কালীরডাঙ্গা গ্রামের মিলনের (১৭) লাশ কবর থেকে তোলা হয়েছে। ম্যাজিস্ট্রেট শামসুন্নাহারের উপস্থিতিতে লাশের সুরতহাল প্রতিবেদন তৈরি করে ময়নাতদন্তের জন্য দিনাজপুর মর্গে পাঠানো হয়। নির্মাণশ্রমিক মিলন গত ১ জুলাই নরসিংদীর ঘোড়াশালে নিহত হন। পরে তাঁর বাবা মামলা করলে আদালত লাশ ময়নাতদন্তের নির্দেশ দেন। পার্বতীপুর (দিনাজপুর) প্রতিনিধি বিনা মেঘে বজ্রপাত সিলেটের বিশ্বনাথ উপজেলার পশ্চিম শ্বাসরাম গ্রামে গত সোমবার বিকেলে বিনা মেঘে বজ্রপাতের ঘটনা ঘটেছে। এতে এক গর্ভবতী মহিলাসহ পাঁচজন আহত হয়েছে। আহতেরা হলেন পশ্চিম শ্বাসরাম গ্রামের ফরিদ আহমদের স্ত্রী মিনারা বেগম (২৬), একই গ্রামের ছাতির আলী (৩৬), পথচারী আবদুর রউফ (৩৫) ও নাম না জানা আরও দুই পথচারী। বজ্রপাতের ঘটনায় এলাকায় আতঙ্ক ছড়িয়ে পড়ে। অবসরপ্রাপ্ত স্কুলশিক্ষক আবদুর রশিদ (৭৫) বলেন, ‘এই প্রথম জীবনে বিনা মেঘে বজ্রপাত দেখলাম।’ বিশ্বনাথ (সিলেট) সংবাদদাতা শিশু উদ্ধার কক্সবাজারের টেকনাফ উপজেলার শাহপরীর দ্বীপ থেকে গতকাল মঙ্গলবার শোফায়েরা বেগম (২৫) নামের এক শিশুপাচারকারীকে আটক করেছে বিডিআর। তাঁর কাছ থেকে একটি শিশু উদ্ধার করা হয়েছে। শোফায়েরাকে পুলিশের কাছে সোপর্দ করা হয়েছে। টেকনাফ থানার ভারপ্রাপ্ত কর্মকর্তা (ওসি) জামাল উদ্দিন চৌধুরী বলেন, আটক হওয়া শিশুপাচারকারী শোফায়েরাকে জিজ্ঞাসাবাদ করা হচ্ছে। এ ব্যাপারে থানায় মামলা দায়েরের প্রক্রিয়া চলছে। টেকনাফ (কক্সবাজার) প্রতিনিধি~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2009-08-02/news/28002~~
~~বজ্রপাত বজ্র আহত ক্ষতি নিহত বৃষ্টি মারা মৃত্যু হত ~~
~~৮৩ পরিবারকে আশ্রয় কেন্দ্রে নেওয়া হয়েছে~~
~~বান্দরবান প্রতিনিধি | তারিখ: ০২-০৮-২০০৯~~
~~বান্দরবানের লামা উপজেলার আজিজনগর ও গজালিয়ায় পাহাড় ধসে ১০ জনের মৃত্যুর ঘটনায় গতকাল শনিবার সকালে সদর ও লামার পাহাড়ে ঝুঁকিপূর্ণ অবস্থায় বসবাসরত ৮৩ পরিবারকে আশ্রয়কেন্দ্রে সরিয়ে নেওয়া হয়েছে। বান্দরবান সদর উপজেলা নির্বাহী কর্মকর্তা (ইউএনও) অনুপম বড়ুয়া জানান, পাহাড়ে অতিরিক্ত ঝুঁকিপূর্ণ অবস্থায় বসবাসরত ৪৮ পরিবারকে হাফেজঘোনা বন্যা আশ্রয়কেন্দ্রে সরিয়ে আনা হয়েছে। তাদের জন্য দুই টন চাল বরাদ্দ দেওয়া হয়েছে। গতকাল সকালে জেলা প্রশাসক মিজানুর রহমান প্রতি পরিবারকে ১০ কেজি করে চাল বিতরণ করেন। বন্যা ও পাহাড়ধস মোকাবিলায় জেলা ত্রাণ ও পুনর্বাসন কার্যালয়ে একটি নিয়ন্ত্রণকক্ষ খোলা হয়েছে। নিয়ন্ত্রণকক্ষের দায়িত্বপ্রাপ্ত কর্মকর্তা মো. রাশেদ জানান, লামা উপজেলার আজিজনগরে পাহাড়ধসে ক্ষতিগ্রস্ত লোকজনের জন্য জেলা প্রশাসন থেকে ছয় টন চাল ও ২৫ হাজার টাকা বরাদ্দ দেওয়া হয়েছে। লামার ইউএনও মো. নুরুজ্জামান বলেন, সকালে বৃষ্টি হলে আবারও পাহাড়ধসের আশঙ্কায় উপজেলা সদর ও আজিজনগর ইউনিয়নে পুলিশের সহযোগিতায় ১০০ পরিবারকে আশ্রয়কেন্দ্রে সরিয়ে নেওয়া হয়েছিল। কিন্তু বৃষ্টি শেষ হওয়ার পর ৬৫টি পরিবার আবার নিজেদের বাড়িতে ফিরে গেছে। ইউএনও জানান, উপজেলার বিভিন্ন স্থানে মারাত্মক ঝুঁকিপূর্ণ ৫০০ পরিবারকে তাঁরা চিহ্নিত করেছেন। ওই সব পরিবারকে নিরাপদ স্থানে বা আশ্রয়কেন্দ্রে যাওয়ার জন্য বলা হয়েছে। জেলা পরিষদ সদস্য কাজী মুজিবর রহমান জানান, আজিজনগরের হরিণমারার বাসিন্দা আবুল হোসেনের বাকপ্রতিবন্ধী ছেলেকে ২০ হাজার টাকা দেওয়া হবে। পাহাড়ধসে আবুল হোসেনসহ তাঁর পরিবারের ছয়জন নিহত হন। ঘটনার রাতে বাকপ্রতিবন্ধী ছেলেটি বাড়ির বাইরে ছিল। গত বৃহস্পতিবার গভীর রাতে আজিজনগর ও গজালিয়া ইউনিয়নে বজ্রপাতসহ প্রবল বৃষ্টিতে ব্যাপক পাহাড় ধসে মাটি চাপা পড়ে একই পরিবারের ছয়জনসহ ১০ জন নিহত এবং পাঁচজন আহত হন। এদিকে প্রবল বর্ষণে মাতামুহুরি নদীর ঢলের পানিতে ডুবে যাওয়া লামা উপজেলা পরিষদ, থানা ভবন, ডাকঘরসহ বিভিন্ন স্থান থেকে গতকাল পানি সরে গেছে। সরকারি দপ্তরগুলোতে আজ রোববার থেকে নিয়মিত কাজ করার জন্য ধুয়েমুছে পরিচ্ছন্ন করা হচ্ছে বলে সংশ্লিষ্ট ব্যক্তিরা জানিয়েছেন।~~
#####
#####
~~prothom-alo.com~~
~~archive~~
~~http://archive.prothom-alo.com/detail/date/2009-08-01/news/27259~~
~~বজ্রপাত বজ্র নিহত মারা মৃত্যু হত ~~
~~চাটমোহরে বজ্রপাতে মুক্তিযোদ্ধার মৃত্যু~~
~~চাটমোহর (পাবনা) প্রতিনিধি | তারিখ: ০১-০৮-২০০৯~~
~~পাবনার চাটমোহরে বজ্রপাতে আবুল হাশেম (৬৭) নামের একজন মুক্তিযোদ্ধার মৃত্যু হয়েছে। গতকাল শুক্রবার বেলা সাড়ে ১১টায় তাঁর মরদেহ রাষ্ট্রীয় মর্যদায় সমাহিত করা হয়েছে। গত বৃহস্পতিবার বিকেলে উপজেলার ডিবিগ্রাম ইউনিয়নের বাঙ্গালা গ্রামে বজ্রপাতের ঘটনাটি ঘটে। নিহতের ছেলে আলাউদ্দিন জানান, বিকেল চারটার দিকে তাঁর বাবা জমিতে কাজ করছিলেন। বজ্রাহত হয়ে তিনি জ্ঞান হারান। বিকেল ছয়টার দিকে চিকিত্সাধীন অবস্থায় তিনি মারা যান। স্থানীয় মুক্তিযোদ্ধা সংসদের কমান্ডার মোজাহারুল হক জানান, জানাজা শেষে তাঁর মরদেহ রাষ্ট্রীয় ম র‌্যাদায় সমাহিত করা হয়।~~
