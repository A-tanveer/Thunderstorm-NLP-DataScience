--prothom-alo.com--
--www--
--http://www.prothom-alo.com/bangladesh/article/641014/%E0%A6%9C%E0%A7%87%E0%A6%B2%E0%A7%87-%E0%A6%A8%E0%A6%BF%E0%A6%96%E0%A7%87%E0%A6%BE%E0%A6%81%E0%A6%9C--
--বজ্রপাত বজ্র আহত হত --
--জেলে নিখোঁজ--
--আপডেট: ০১:৫৬, সেপ্টেম্বর ২৮, ২০১৫--
--বঙ্গোপসাগরে বজ্রপাতে ট্রলার থেকে ছিটকে পড়ে মামুন হাওলাদার নামের এক জেলে গত চার দিন ধরে নিখোঁজ রয়েছেন। এ ছাড়া বজ্রপাতে অপর দুই জেলে আহত হন। গত বৃহস্পতিবার সকাল সাড়ে আটটার দিকে সাগরের চান্দেশ্বরসংলগ্ন সুখপাড়া এলাকায় এ ঘটনা ঘটে। মামুন হাওলাদার বরগুনার পাথরঘাটা উপজেলার তাফালবাড়িয়া গ্রামের মন্নান হাওলাদারের ছেলে। বাংলাদেশ ক্ষুদ্র মৎস্যজীবী সমিতি পাথরঘাটা উপজেলা কার্যালয়ের সাধারণ সম্পাদক সিদ্দিকুর রহমান হাওলাদার ও পাথরঘাটা বিএফডিসি মৎস্য আড়তদার আবদুর রহমান ঘটনার সত্যতা নিশ্চিত করেছেন। বজ্রপাতে আহত জেলেরা হলেন নবী হোসেন (৩০) ও আবদুল লতিফ (৬০)। তাঁদের বাড়ি পাথরঘাটার তাফালবাড়িয়া ও মঠেরখাল গ্রামে।   ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/518143/%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%80-%E0%A6%A8%E0%A6%BE%E0%A6%B0%E0%A7%80-%E0%A6%93-%E0%A6%AF%E0%A7%81%E0%A6%AC%E0%A6%95%E0%A7%87%E0%A6%B0-%E0%A6%85%E0%A6%AA%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত বৃষ্টি মৃত্যু হত --
--কিশোরী, নারী ও যুবকের অপমৃত্যু--
--আপডেট: ০১:৪২, মে ০৩, ২০১৫--
--চট্টগ্রামের ফটিকছড়ি, আনোয়ারা ও নোয়াখালীতে তিনজনের অস্বাভাবিক মৃত্যু হয়েছে। গতকাল শনিবার ও গত শুক্রবার এই দুই দিনে তিনটি পৃথক ঘটনায় কিশোরী, নারী ও যুবকের মৃত্যু হয়েছে। ফটিকছড়িতে বজ্রপাতে নারী নিহত হয়েছেন। আহত হয়েছেন আরও একজন। গতকাল বিকেলে প্রবল বৃষ্টির সময় উপজেলার ইদিলপুর গ্রামের মোহাম্মদনগর চা-বাগান এলাকায় এ ঘটনা ঘটে। নিহত সাহেদা বেগম (৬২) ওই চা-বাগানের বাসিন্দা। আহত হাসিনা বেগমকে ফটিকছড়ি উপজেলা স্বাস্থ্যকেন্দ্রে ভর্তি করা হয়েছে। ফটিকছড়ির ভুজপুর থানার ভারপ্রাপ্ত কর্মকর্তা (ওসি) মো. জাহিদুল কবির জানান, পুলিশ খবর পেয়ে লাশ উদ্ধার করেছে। চট্টগ্রামের আনোয়ারার কালাবিবির দীঘির মোড় এলাকা থেকে অজ্ঞাতপরিচয় এক যুবকের লাশ উদ্ধার করা হয়েছে। পুলিশ জানায়, গতকাল সকালে কালাবিবির মোড় এলাকায় ১৮-১৯ বছর বয়সী এক যুবকের লাশ পড়ে থাকতে দেখে স্থানীয় লোকজন পুলিশে খবর দেয়। তাঁর হাত বাঁধা ও শরীরের আঘাতের চিহ্ন ছিল। আনোয়ারা থানার উপপরিদর্শক (এসআই) সাইফুল আলম জানান, নিহত যুবকের পরিচয় খোঁজার চেষ্টা চলছে। নোয়াখালীর সেনবাগের নবীপুর ইউনিয়নের গোপালপুর গ্রামের মৌলভী বাড়ি থেকে গত শুক্রবার বিকেলে ফারজানা আক্তার (১০) নামে এক শিশু গৃহকর্মীর ঝুলন্ত লাশ উদ্ধার করেছে পুলিশ। ফারজানা একই গ্রামের দিনমজুর আবদুল আহাদের মেয়ে। ময়নাতদন্তের জন্য গতকাল শনিবার সকালে লাশ নোয়াখালী জেনারেল হাসপাতাল মর্গে পাঠানো হয়েছে। ফারজানার বাবা বলেন, ‘তাঁর এত ছোট মেয়ে কেন আত্মহত্যা করবে?’ সেনবাগ থানার ভারপ্রাপ্ত কর্মকর্তা (ওসি) মোস্তফা কামাল জানান, মৃত্যু নিয়ে সন্দেহ হওয়ায় লাশ উদ্ধার করে ময়নাতদন্তের জন্য হাসপাতাল মর্গে পাঠানো হয়েছে। ময়নাতদন্ত প্রতিবেদন পাওয়ার পর এ বিষয়ে আইনগত ব্যবস্থা নেওয়া হবে। (প্রতিবেদন তৈরিতে সহায়তা করেছেন ফটিকছড়ি ও আনোয়ারা (চট্টগ্রাম) প্রতিনিধি এবং নোয়াখালী অফিস) ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/508264/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AA%E0%A6%BE%E0%A6%81%E0%A6%9A%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র নিহত মারা মৃত্যু হত --
--বজ্রপাতে পাঁচজনের মৃত্যু--
--আপডেট: ০২:৩২, এপ্রিল ২১, ২০১৫--
--নেত্রকোনার কেন্দুয়ায় বজ্রপাতে শিক্ষার্থীসহ তিনজন নিহত হয়েছে। গতকাল সোমবার পৃথক এ ঘটনাগুলো ঘটেছে উপজেলার পাইকুড়া, মাস্কা ও গন্ডা ইউনিয়নে। কিশোরগঞ্জের ইটনায় বজ্রপাতে দুই কৃষকের মৃত্যু হয়েছে। ঢাকার বাইরে আমাদের নিজস্ব প্রতিবেদক ও প্রতিনিধিদের পাঠানো খবর: কেন্দুয়া (নেত্রকোনা): এলাকাবাসী, পরিবার ও হাসপাতাল সূত্র জানায়, গতকাল বিকেলে পাইকুড়া ইউনিয়নের সুন্দ্রাকান্দা গ্রামের আলিম উদ্দিনের ছেলে ও স্থানীয় মজলিশপুর উচ্চবিদ্যালয়ের নবম শ্রেণির ছাত্র আরিফুল হক (১৪) স্কুল থেকে বাড়ি ফেরার পথে বাড়ির পাশেই বজ্রপাতের শিকার হয়। মুমূর্ষু অবস্থায় পার্শ্ববর্তী তাড়াইল উপজেলা স্বাস্থ্য কমপ্লেক্সে নেওয়ার পথে সে মারা যায়। এ ছাড়া উপজেলার মাস্কা ইউনিয়নের রায়পুর গ্রামের ছোয়াদ মিয়ার ছেলে আতিকুল ইসলাম (২৫) হাওরে ধান কাটতে গিয়ে বজ্রপাতের শিকার হন। পরে কেন্দুয়া উপজেলা স্বাস্থ্য কমপ্লেক্সে নেওয়ার পর কর্তব্যরত চিকিৎসক তাঁকে মৃত ঘোষণা করেন। এর আগে দুপুরে উপজেলার গন্ডা ইউনিয়নের গৈচাশিয়া গ্রামের নুরুল ইসলামের ছেলে রাসেল মিয়া (১২) বাড়ির পাশে ধান কাটার সময় বজ্রপাতে ঘটনাস্থলেই মারা যায়। ভৈরব ও নিকলী (কিশোরগঞ্জ): কিশোরগঞ্জের ইটনায় বজ্রপাতে রতন মিয়া (৬৫) ও সাদির মিয়া (৪০) নামের দুই কৃষক মারা গেছেন। গতকাল সোমবার সন্ধ্যায় উপজেলার বাদলা ইউনিয়নের তানেরস্বর হাওরে তাঁরা বজ্রপাতের শিকার হন। পুলিশ জানায়, রতন ও সাদির মিয়ার বাড়ি তানেরস্বর গ্রামে। তাঁরা ধান নিয়ে নৌকায় করে বাড়ি ফিরছিলেন। বজ্রপাতে ঘটনাস্থলে তাঁদের মৃত্যু হয়। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/618427/%E0%A6%95%E0%A6%A8%E0%A6%B8%E0%A7%8D%E0%A6%9F%E0%A7%87%E0%A6%AC%E0%A6%B2%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মারা হত --
--কনস্টেবলের মৃত্যু--
--আপডেট: ০১:০২, সেপ্টেম্বর ০১, ২০১৫--
--খাগড়াছড়ির রামগড় উপজেলার নাকাপা এলাকায় গতকাল রোববার রাতে বজ্রপাতে পুলিশের এক কনস্টেবল মারা গেছেন। পুলিশ সূত্র জানায়, গত রোববার রাত ১২টার দিকে পুলিশের একটি দল নাকাপা এলাকায় দায়িত্ব পালন করছিল। এ সময় বজ্রপাতে কনস্টেবল শরীফ আহমেদ মারা যান। বজ্রপাতে কনস্টেবল আলফাজ উদ্দিন গুরুতর আহত হন। রামগড় থানার ওসি মুহাম্মদ মাঈনুদ্দীন খান ঘটনার সত্যতা নিশ্চিত করেছেন। শরীফ আহমেদের বাড়ি কুমিল্লা সদর উপজেলার আনন্দনগর এলাকায়। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/96/%E0%A7%A7%E0%A7%A6-%E0%A6%9C%E0%A7%87%E0%A6%B2%E0%A6%BE%E0%A6%AF%E0%A6%BC-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A7%E0%A7%AE--
--বজ্রপাত বজ্র আহত নিহত বৃষ্টি মারা মৃত্যু হত হতাহত --
--১০ জেলায় বজ্রপাতে নিহত ১৮--
--আপডেট: ০২:০১, মে ০৭, ২০১৩--
--বজ্রপাতে বিভিন্ন স্থানে নারী, বৃদ্ধসহ ১৮ জন নিহত হয়েছেন। এতে আহত হয়েছেন কমপক্ষে ১৫ জন। ঝড়বৃষ্টির সময় খোলা মাঠ, কৃষিজমি ও বাড়ির উঠানে কাজ করার সময় বজ্রপাতে এই হতাহতের ঘটনা ঘটে। আহত ব্যক্তিদের হাসপাতালে ভর্তি করা হয়েছে। আমাদের স্থানীয় প্রতিনিধিদের পাঠানো খবর: নড়াইল: বিভিন্ন উপজেলায় গত রোববার কালবৈশাখীর সময় বজ্রপাতে চারজন নিহত ও পাঁচজন আহত হয়েছেন। নিহত ব্যক্তিরা হলেন নড়াইল পৌর এলাকার ভওয়াখালী গ্রামের আক্কাস জমাদ্দার (২৮), লোহাগড়া উপজেলার সরশুনা গ্রামের আবু বক্কার শেখ (২০), সদর উপজেলার আড়পাড়া গ্রামের মানিক বিশ্বাস (৬৫) ও কালিয়া উপজেলার চন্দ্রপুর গ্রামের আকরাম মোল্যা (৪০)। তাড়াইল (কিশোরগঞ্জ): কিশোরগঞ্জের তাড়াইলে গতকাল সোমবার সকালে বজ্রপাতে তিনজন নিহত হয়েছেন। তাঁরা হলেন দামিহা ইউনিয়নের মাগুরী গ্রামের আক্তার হোসেন (২৮), একই গ্রামের শামীম (১৮) এবং বগারবাইদ গ্রামের রুকন উদ্দিন (৫৫)। হাওরে ধান কাটার সময় বজ্রপাত হলে তাঁরা আহত হন। পরে তাড়াইল উপজেলা স্বাস্থ্য কমপ্লেক্সে নেওয়া হলে কর্তব্যরত চিকিৎসক তাঁদের মৃত ঘোষণা করেন। জগন্নাথপুর (সুনামগঞ্জ): গতকাল সকালে পিংলার হাওরে ধান কাটার সময় বজ্রপাতে ইজ্জত উল্লা (৪০) নামের এক শ্রমিক মারা যান। তিনি সিলেটের গোয়াইনঘাট উপজেলার আধরাই গ্রামের বাসিন্দা। এ সময় ফরিদ মিয়া (৪২) নামের আরেক শ্রমিক আহত হন। পাশের নবীগঞ্জ উপজেলার করগাঁও ইউনিয়নের তারনগাঁও গ্রামে অরবিন্দু দাশ (২৭) রোববার ভোরে হাওরে ধান কাটার সময় বজ্রপাতে মারা যান। নেত্রকোনা: মদন উপজেলায় মাঘান ইউনিয়নের মাঘান হাওরে গতকাল দুপুরে ধান কাটার সময় বজ্রপাতে মজিবুর রহমান (৪৭) ও শাহজাহান আলী (৫৫) নামের দুই শ্রমিক নিহত হন। তাঁদের বাড়ি জামালপুরের সরিষাবাড়ী উপজেলায়। কেন্দুয়া (নেত্রকোনা): সান্দিকোনা ইউনিয়নের সান্দিকোনা গ্রামে সকাল নয়টার দিকে সোহেল মিয়া (২৫) নামের এক তরুণের মৃত্যু হয়েছে। বজ্রপাতে প্রথমে তিনি গুরুতর আহত হন। পরে উপজেলা স্বাস্থ্য কমপ্লেক্সে নেওয়া হলে চিকিৎসক তাঁকে মৃত ঘোষণা করেন। ঈশ্বরগঞ্জ (ময়মনসিংহ): তারুনিয়া ইউনিয়নের গোল্লাজয়পুর গ্রামের ইদ্রিস আলী (৪৫) নামের এক কৃষক বাড়ির পাশের জমিতে ধান কাটতে গিয়ে বজ্রপাতে নিহত হন। গতকাল সকাল সাতটার দিকে এ ঘটনা ঘটে। উপজেলা প্রশাসনের পক্ষ থেকে পরিবারকে দাফনের জন্য পাঁচ হাজার টাকা দেওয়া হয়েছে। নান্দাইল (ময়মনসিংহ): দক্ষিণ চরশ্রীরামপুর গ্রামে গতকাল সকাল সাড়ে আটটার দিকে ঘরের ওপর বজ্রপাত হলে তোরাবানু (৬০) নামের এক বৃদ্ধ নিহত হন। এ ঘটনায় তাঁর ছেলে ফয়েজ উদ্দিন (৩৫) গুরুতর আহত হন। তাঁকে নান্দাইল উপজেলা স্বাস্থ্য কমপ্লেক্সে ভর্তি করা হয়েছে। বেতাগৈর ইউনিয়ন পরিষদের চেয়ারম্যান আবুল হোসেন সরকার ঘটনার সত্যতা নিশ্চিত করেছেন। নালিতাবাড়ী (শেরপুর): রাজনগর ইউনিয়নের চাঁদগাঁও গ্রামে গতকাল সকাল সাড়ে নয়টার দিকে ধান কাটতে গিয়ে বজ্রপাতে ইয়াকুব আলী (৪৫) নামের এক কৃষক নিহত হয়েছেন। ব্রাহ্মণপাড়া (কুমিল্লা): বাড়ানী এলাকায় জমিতে ধান কাটতে গেলে গতকাল সকাল ছয়টার দিকে বজ্রপাতে কামাল মিয়া (৪০) নামের এক কৃষক নিহত হন। এতে ফারুক (৩৫), সাহেদুজ্জামান (৩৫) ও আনু মিয়া নামের তিনজন আহত হন। তাঁদের একটি বেসরকারি ক্লিনিকে ভর্তি করা হয়েছে। জুড়ী (মৌলভীবাজার): রাজকি চা-বাগানে গতকাল সকালে ওষুধ আনতে যাওয়ার পথে শান্তা শুক্ল বৈদ্য (২৫) নামের এক নারী চা-শ্রমিক নিহত হয়েছেন। তাঁর স্বামীর নাম মুন্না শুক্ল বৈদ্য। সকাল আটটার দিকে তিনি হেঁটে বাগানের হাসপাতালের উদ্দেশে রওনা দেন। পথে বজ্রপাতে তিনি মারা যান। ফুলতলা ইউপি চেয়ারম্যান ফয়াজ আলী ঘটনার সত্যতা নিশ্চিত করেছেন। হবিগঞ্জ : নোয়ানগর ও শিবপাশা গ্রামের বেশ কয়েকজন শ্রমিক গতকাল সকালে পাশের সুনামগঞ্জের শাল্লা উপজেলার শ্রীহাইল হাওরে ধান কাটতে যান। দুপুরে বজ্রপাতে লিটন মিয়া (৩০) নামের এক শ্রমিক আহত হন। তাঁকে আজমিরীগঞ্জ উপজেলা স্বাস্থ্য কমপ্লেক্সে আনা হলে চিকিৎসক মৃত ঘোষণা করেন। এ সময় প্রভাত সরকার (২৬), রায়হান (২৪), জহির হোসেন (২৯) ও সেবিন মিয়া (১৬) নামের চার শ্রমিক আহত হন। কসবা (ব্রাহ্মণবাড়িয়া): পৌর শহরের শাহপুর গ্রামে গতকাল সকালে বাড়ির উঠানে কাজ করার সময় বজ্রপাতে শিরিন আক্তার (৩৫) নামের এক গৃহবধূ আহত হয়েছেন। তাঁকে কসবা উপজেলা স্বাস্থ্য কমপ্লেক্সে ভর্তি করা হয়েছে।   বজ্রপাতে সতর্কতা সাধারণত খোলা মাঠ বা উন্মুক্ত স্থানে বজ্রপাতে হতাহতের ঘটনা বেশি ঘটে। বজ্রপাত শুরু হলে উন্মুক্ত স্থানে অবস্থানকারীদের ঘরবাড়িতে আশ্রয় নেওয়া নিরাপদ। তা সম্ভব না হলে বজ্রপাতের সময় উন্মুক্ত স্থানে দাঁড়িয়ে থাকা বা দৌড়ানো ঠিক হবে না। এ সময় মাটিতে শুয়ে বা বসে পড়ে রক্ষা পাওয়া যেতে পারে। বড় কোনো গাছের নিচে আশ্রয় গ্রহণও ঠিক নয়। কারণ, বজ্রপাতে গাছ থেকে বিদ্যুতায়িত হওয়ার আশঙ্কা বেশি থাকে। খোলা মাঠে অবস্থান করলেও উঁচু জায়গা বা পানিতে থাকা উচিত নয়। নৌকায় চলাচলের সময় বজ্রপাত হতে থাকলে নৌকা থামিয়ে ডাঙায় অবস্থান নেওয়া নিরাপদ। সাঈদ আহমদ, আবহাওয়াবিদ, সিলেট আবহাওয়া অধিদপ্তর ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/51006/%E0%A6%95%E0%A7%83%E0%A6%B7%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মৃত্যু হত --
--কৃষকের মৃত্যু--
--০১:০৩, সেপ্টেম্বর ২৮, ২০১৩--
--মেহেরপুরের গাংনী উপজেলার কাথুলী ইউনিয়নের খাসমহল গ্রামে গতকাল শুক্রবার বিকেলে বজ্রপাতে লাল মোহাম্মদ নামের এক কৃষকের মৃত্যু হয়েছে। একই সময় পৃথক বজ্রপাতের আহত হন ছয়জন। স্থানীয় ধলার মাঠে লাল মোহাম্মদ কৃষিকাজ করছিলেন। আহত ব্যক্তিরা হলেন গাংনী উপজেলার শাহারবাটি গ্রামের কুদ্দুস আলীর স্ত্রী শিল্পী খাতুন, আবুল হাসানের স্ত্রী মর্জিনা খাতুন, মাইলমারী ধলা গ্রামের হাফিজুল ইসলামের ছেলে হাসিদুল ইসলাম, কাছেদ আলীর স্ত্রী শারমিনা খাতুন, বাঁশবাড়িয়া কলোনিপাড়ার মজিদ বিশ্বাসের ছেলে নাজমুল হোসেন ও নওপাড়া গ্রামের সাবদেল হোসেনের ছেলে বাবলু হোসেন।  মেহেরপুর প্রতিনিধি ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/327295/%E0%A6%A4%E0%A6%BE%E0%A6%A1%E0%A6%BC%E0%A6%BE%E0%A6%87%E0%A6%B2%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%8F%E0%A6%95%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মৃত্যু --
--তাড়াইলে বজ্রপাতে একজনের মৃত্যু--
--আপডেট: ০০:১৫, সেপ্টেম্বর ২৩, ২০১৪--
--কিশোরগঞ্জের তাড়াইল উপজেলায় বজ্রপাতে বাচ্চু মিয়া (৫০) নামের এক ব্যক্তির মৃত্যু হয়েছে। তাঁর বাড়ি উপজেলার রাউতি ইউনিয়নের পাড়াবানাইল গ্রামে। স্থানীয় সূত্রে জানা গেছে, গতকাল সোমবার দুপুরে বাচ্চু মিয়া তাঁর বাড়ির পাশের ফুলেশ্বরী নদীতে মাছ ধরতে যান। একপর্যায়ে বজ্রপাত হলে তিনি অজ্ঞান হয়ে পড়েন। পরে স্থানীয় লোকজন বাচ্চু মিয়াকে তাড়াইল উপজেলা স্বাস্থ্য কমপ্লেক্সে নিয়ে গেলে চিকিৎসক তাঁকে মৃত ঘোষণা করেন।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/196006/%E0%A6%87%E0%A6%9F%E0%A6%A8%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95-%E0%A6%93-%E0%A6%95%E0%A6%AE%E0%A6%B2%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%A6%E0%A7%81%E0%A6%9F%E0%A6%BF-%E0%A6%97%E0%A6%B0%E0%A7%81%E0%A6%B0--
--বজ্রপাত বজ্র আহত দুর্ঘটনা বৃষ্টি মারা মৃত্যু হত হতাহত --
--ইটনায় বজ্রপাতে দুই শ্রমিক ও কমলগঞ্জে দুটি গরুর মৃত্যু--
--আপডেট: ০১:৫৫, এপ্রিল ১৯, ২০১৪--
--কিশোরগঞ্জের ইটনা উপজেলার আঙ্গান হাওরে বজ্রপাতে ফারুক মিয়া (৩৬) ও আ. রাশিদ (৪৭) নামে দুই কৃষিশ্রমিকের মৃত্যু হয়েছে। আহত হয়েছেন আরও দুজন। গত বৃহস্পতিবার রাত পৌনে ১২টার দিকে তাঁরা দুর্ঘটনার শিকার হন। বৃহস্পতিবার রাতে মৌলভীবাজারের কমলগঞ্জের বড়চেগ গ্রামের কৃষক বশর মিয়ার একটি গাভি ও একটি বাছুর মারা গেছে। ইটনায় গুরুতর আহত কাঞ্চন মিয়াকে (৪৫) ময়মনসিংহ মেডিকেল কলেজ হাসপাতাল ও আজিজুল হককে (৩৭) কিশোরগঞ্জ সদর হাসপাতালে ভর্তি করা হয়েছে। হতাহত ব্যক্তিদের বাড়ি একই জেলার তাড়াইল উপজেলার পাইকপাড়া গ্রামে। পুলিশ জানায়, এক সপ্তাহ ধরে হাওরে ধান কাটা শুরু হয়েছে। এ জন্য হাজার হাজার কৃষিশ্রমিককে হাওরেই তাঁবু তৈরি করে বসবাস করতে হচ্ছে। রাত ১১টার দিকে বজ্রসহ শিলাবৃষ্টি শুরু হয়। একপর্যায়ে একটি তাঁবুতে বজ্রপাত হয়। হতাহত ব্যক্তিরা এক তাঁবুতেই ছিলেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/550216/%E0%A6%A8%E0%A6%BE%E0%A6%B2%E0%A6%BF%E0%A6%A4%E0%A6%BE%E0%A6%AC%E0%A6%BE%E0%A6%A1%E0%A6%BC%E0%A7%80-%E0%A6%93-%E0%A6%AC%E0%A6%BF%E0%A6%9C%E0%A6%AF%E0%A6%BC%E0%A6%A8%E0%A6%97%E0%A6%B0%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত বৃষ্টি মারা হত --
--নালিতাবাড়ী ও বিজয়নগরে বজ্রপাতে দুজনের মৃত্যু--
--আপডেট: ০১:০৩, জুন ১১, ২০১৫--
--ব্রাহ্মণবাড়িয়ার বিজয়নগরে বজ্রপাতে নূরুল আমিন (৫০) নামের এক কৃষক মারা গেছেন। গতকাল বুধবার সকাল সাড়ে সাতটায় চান্দুরা ইউনিয়নের সাতগাঁও গ্রামে এ ঘটনা ঘটে। একই দিন শেরপুরের নালিতাবাড়ী উপজেলায় বজ্রপাতে লাকী আক্তার নামের পঞ্চম শ্রেণির এক শিক্ষার্থী মারা গেছে। চান্দুরা ইউনিয়ন পরিষদ চেয়ারম্যান এ এম শামীউল হক চৌধুরী জানান, সকালে নূরুল আমিন বাড়ির পাশে ধানখেত দেখতে যান। এ সময় হঠাৎ বৃষ্টির সঙ্গে বজ্রপাত হলে ঘটনাস্থলেটই তিনি মারা যান। শেরপুরের নালিতাবাড়ী উপজেলায় বজ্রপাতে মারা যাওয়া লাকী আক্তার (১০) উপজেলার রাজনগর ইউনিয়নের খানারপাড় গ্রামের মো. আলমগীর হোসেনের মেয়ে। সে মধ্য নালিতাবাড়ী সরকারি প্রাথমিক বিদ্যালয়ের পঞ্চম শ্রেণির ছাত্রী ছিল। এ ছাড়া বজ্রপাতে উপজেলায় আরও দুই নারী আহত হয়েছেন। এলাকাবাসী ও উপজেলা স্বাস্থ্য কমপ্লেক্স সূত্রে জানা গেছে, গতকাল সকাল সাড়ে আটটার দিকে বৃষ্টির সময় উপজেলার রাজনগর ইউনিয়নের খানারপাড় গ্রামের লাকী আক্তার বাড়ির উঠানে বজ্রপাতে নিহত হয়। একই সময় বজ্রপাতে কাকরকান্দী ইউনিয়নের শালমারা গ্রামের মো. ফরিদুর রহমানের স্ত্রী রুকসানা আক্তার (৩০) ও নয়াবিল ইউনিয়নের ধুতকুড়া গ্রামের মো. খলিলুর রহমানের স্ত্রী লিপি আক্তার (২৬) আহত হন। আহত দুই নারী উপজেলা স্বাস্থ্য কমপ্লেক্সে চিকিৎসাধীন রয়েছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/491482/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%B8%E0%A6%BE%E0%A6%A4%E0%A6%9F%E0%A6%BF-%E0%A6%AD%E0%A7%87%E0%A6%A1%E0%A6%BC%E0%A6%BE%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মারা --
--বজ্রপাতে সাতটি ভেড়ার মৃত্যু--
--আপডেট: ০২:০০, এপ্রিল ০১, ২০১৫--
--মৌলভীবাজারের জুড়ী উপজেলার কাপনাপাহাড় চা-বাগান এলাকায় গতকাল মঙ্গলবার সকালে বজ্রপাতে সাতটি ভেড়া মারা গেছে। এলাকাবাসী সূত্রে জানা গেছে, বাগানের লাকড়িটিলা এলাকার বাসিন্দা শম্ভু রিকমনের পাঁচটি ও বাংলা এলাকার বাসিন্দা বীণা গোয়ালার দুটি ভেড়া পার্শ্ববর্তী কাশীনগর হাওরে ছিল। সকাল সাড়ে নয়টার দিকে বজ্রপাতে ঘটনাস্থলেই ভেড়াগুলো মারা যায়।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/494353/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A9-%E0%A6%AB%E0%A6%B8%E0%A6%B2%E0%A7%87%E0%A6%B0-%E0%A6%95%E0%A7%8D%E0%A6%B7%E0%A6%A4%E0%A6%BF-%E0%A6%98%E0%A6%B0%E0%A6%AC%E0%A6%BE%E0%A6%A1%E0%A6%BC%E0%A6%BF-%E0%A6%AC%E0%A6%BF%E0%A6%A7%E0%A7%8D%E0%A6%AC%E0%A6%B8%E0%A7%8D%E0%A6%A4--
--বজ্রপাত বজ্র আহত ক্ষতি নিহত বিধ্বস্ বৃষ্টি মারা মৃত্যু হত --
--বজ্রপাতে নিহত ৩, ফসলের ক্ষতি, ঘরবাড়ি বিধ্বস্ত--
--আপডেট: ০২:০২, এপ্রিল ০৪, ২০১৫--
--বজ্রপাতে কক্সবাজারের পেকুয়া ও কুতুবদিয়ায় এবং চট্টগ্রামের পটিয়ায় গতকাল শুক্রবার তিন ব্যক্তি মারা গেছেন। এ ছাড়া প্রবল ঝড়ে খাগড়াছড়ির দীঘিনালা, চট্টগ্রামের সাতকানিয়া, বান্দরবানের থানচি ও রুমায় ফসলি জমির ক্ষতি হয়েছে। বিধ্বস্ত হয়েছে ঘরবাড়িসহ বিভিন্ন স্থাপনা। কক্সবাজারে বজ্রপাতে নিহত দুজন হলেন পেকুয়া উপজেলার সদর ইউনিয়নের পশ্চিম গোঁয়াখালী মাতবরপাড়া এলাকার আবুল কাশেম (২৮) ও কুতুবদিয়া উপজেলার দক্ষিণ ধুরুং ইউনিয়নের মোশারফ আলীপাড়ার মো. বাবুল (৩৫)। পেকুয়া উপজেলা নির্বাহী কর্মকর্তা (ইউএনও) মারুফুর রশিদ খান জানান, মগনামা ইউনিয়নের বেদেরবিলপাড়া এলাকায় টং ঘরে ঘুমাচ্ছিলেন আবুল কাশেম। গতকাল দুপুর সাড়ে ১২টার দিকে হঠাৎ বজ্রপাতের ঘটনা ঘটে। এতে আবুল কাশেমের মৃত্যু হয়। কুতুবদিয়া উপজেলা নির্বাহী কর্মকর্তা (ইউএনও) মো. মমিনুর রশিদ জানান, মোশারফ আলীপাড়া এলাকায় নৌকায় লবণ ভরছিলেন ছয়-সাতজন শ্রমিক। সেখানে বজ্রপাত হলে ঘটনাস্থলে মারা যান মো. বাবুল। আহত হয়েছেন আরও তিন ব্যক্তি। বজ্রপাতে আহত দক্ষিণ ধুরুং বৈদ্যরপাড়ার রমিজ আহমদ, মোহাম্মদ আজম, মো. ফোরকানকে কুতুবদিয়া উপজেলা স্বাস্থ্য কমপ্লেক্সে ভর্তি করা হয়েছে। এ ছাড়া কুতুবদিয়ার কৈয়ারবিল গ্রামের মনির আহমদ গতকাল দুপুরে সাগরে মাছ ধরতে গিয়ে বজ্রপাতে গুরুতর আহত হন। তাঁকে আশঙ্কাজনক অবস্থায় কক্সবাজার জেলা সদর হাসপাতালে ভর্তি করা হয়েছে। পটিয়ায় বজ্রপাতে কৃষকের মৃত্যু: চট্টগ্রামের পটিয়ায় গতকাল সকাল আটটার দিকে বজ্রপাতে মঞ্জুরুল আলম নামে এক কৃষকের মৃত্যু হয়েছে। তাঁর বাড়ি উপজেলার কেলিশহর খিল্লাপাড়া গ্রামে। পুলিশ জানায়, মঞ্জুর আলম সকালে বাড়ির পাশে তাঁর খেতে বরবটি তুলতে যান। বরবটি নিয়ে বাড়ি ফেরার পথে বজ্রপাতে তাঁর মৃত্যু হয়। দীঘিনালা ঝড়ে বিদ্যুৎহীন: খাগড়াছড়ির দীঘিনালায় বৃহস্পতিবার গভীর রাতে কালবৈশাখীতে দুটি বিদ্যালয় বিধ্বস্ত হয়েছে। সেনানিবাসের বিভিন্ন স্থাপনাও ক্ষতিগ্রস্ত হয়েছে। ঝড়ের তাণ্ডবে বিপর্যস্ত হয়ে পড়েছে উপজেলার বিদ্যুৎ সরবরাহব্যবস্থা। সরেজমিন উপজেলার ২ নম্বর কবাখালী সরকারি প্রাথমিক ও উচ্চবিদ্যালয়ে গিয়ে দেখা যায়, বিদ্যালয়টির একটি একাডেমিক ভবনের টিনের চালা উড়ে গেছে। প্রধান শিক্ষক মো. বদিউজ্জামান জানান, ভবনটির দুটি শ্রেণিকক্ষ ক্ষতিগ্রস্ত হয়েছে। ঝড়ে সেনানিবাসের দরবার হল বিধ্বস্ত হয়েছে। দরবার হলের উত্তর পাশের দেয়ালটিও ধসে পড়েছে। খাগড়াছড়ির ২০৩ পদাতিক ব্রিগেডের অধিনায়ক ব্রিগেডিয়ার জেনারেল আ স ম মাহবুবুল হক সেনানিবাসসহ ক্ষতিগ্রস্ত এলাকা পরিদর্শন করেছেন। এর আগে বুধবার দুপুরে হঠাৎ দমকা হাওয়া ও বজ্রসহ শিলাবৃষ্টির কারণে দীঘিনালা বিদ্যুৎ উপকেন্দ্রের আওতাধীন দীঘিনালা, রাঙামাটির লংগদু ও বাঘাইছড়ি তিনটি উপজেলায় বিদ্যুৎ সরবরাহ বিঘ্নিত হয়।  দীঘিনালা বিদ্যুৎ উপকেন্দ্রের আবাসিক প্রকৌশলী যত্ন মানিক চাকমা জানান, আলুটিলায় বিদ্যুতিক খুঁটি উপড়ে যাওয়া ও বজ্রপাতের কারণে ৩২ কেভি লাইনে ত্রুটি দেখা দেয়। সাতকানিয়া: চট্টগ্রামের সাতকানিয়া উপজেলায় গত বৃহস্পতিবার রাত থেকে গতকাল দুপুর পর্যন্ত বৃষ্টির কারণে প্রায় দেড় কোটি টাকার কাঁচা ইট নষ্ট হয়ে গেছে বলে ইটভাটার মালিকেরা জানিয়েছেন। সাতকানিয়ার নাপিতের চর এলাকার গাউছিয়া ইটভাটার ব্যবস্থাপক নুরুল ইসলাম জানান, বৃহস্পতিবার রাতের টানা বৃষ্টিতে তাঁর ভাটার প্রায় তিন লাখ টাকার কাঁচা ইট নষ্ট হয়ে গেছে। তেমুহানি এলাকার টিবিএম ইটভাটার মালিক মোহাম্মদ কায়ছার জানান, বৃষ্টির সঙ্গে প্রবল বাতাসের কারণে পলিথিন মুড়িয়ে দিয়েও সব কাঁচা ইট রক্ষা করা সম্ভব হয়নি। সাতকানিয়া উপজেলা ইটভাটা মালিক সমিতির সাধারণ সম্পাদক মো. ফরিদ উদ্দিন প্রথম আলোকে বলেন, বৃহস্পতিবার রাত ও শুক্রবারের বৃষ্টিতে ইটভাটায় তৈরি করা প্রায় ২১ লাখ কাঁচা ইট সম্পূর্ণ নষ্ট হয়ে গেছে। এর বাজারমূল্য প্রায় দেড় কোটি টাকা। শিলাবৃষ্টিতে থানচি ও রুমায় ফসলের ক্ষতি: বান্দরবানের থানচি ও রুমা উপজেলায় গতকাল সকালে কালবৈশাখীর সঙ্গে শিলাবৃষ্টিতে ঘরবাড়ি, ফলদ-বনজ বাগান ও ফসলের ব্যাপক ক্ষতি হয়েছে। থানচি উপজেলার থানচি সদর, বলীপাড়া ও রুমার গালেংগ্যা ইউনিয়নের এক-চতুর্থাংশ কাঁচা ঘরবাড়ি বিধ্বস্ত এবং অন্যান্য ইউনিয়নে ফসলের ব্যাপক ক্ষতি হয়েছে বলে স্থানীয় জনপ্রতিনিধিরা জানিয়েছেন। দায়িত্বপ্রাপ্ত বান্দরবান সদর উপজেলা নির্বাহী কর্মকর্তা (থানচি উপজেলারও দায়িত্বে) সফিকুল ইসলাম জানান, বিধ্বস্ত ঘরবাড়ি ও ফলদ-বনজ বাগানের ক্ষয়ক্ষতির পরিমাণ নিরূপণ করা হচ্ছে। রুমা উপজেলার গালেংগ্যা ইউনিয়নের ভরতপাড়ার কার্বারী (পাড়াপ্রধান) কিনা চান চাকমা, ভরতপাড়া, রায়মোহনপাড়া ও অনিলপাড়ার অর্ধেক বাড়ি বিধ্বস্ত হয়েছে। থানচি সদর ইউপি চেয়ারম্যান মাংছার ম্রো ও বলীপাড়া ইউপি চেয়ারম্যান বাশৈচিং মারমা জানান, ঝরে ঘরবাড়ি ও বাগানের ব্যাপক ক্ষতি হয়েছে। থানচির ইউএনও সফিকুল ইসলাম জানান, ইউপি চেয়ারম্যান ও সদস্যদের দ্রুত ক্ষয়ক্ষতির পরিমাণ নিরূপণের কাজ করছেন। তাঁদের কাছ থেকে তালিকা পাওয়া গেলে প্রয়োজনীয় পদক্ষেপ নেওয়া হবে। (প্রতিবেদন তৈরিতে সহায়তা করেছেন প্রথম আলোর সংশ্লিষ্ট এলাকার নিজস্ব প্রতিবেদক ও প্রতিনিধিরা) ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/570487/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত মারা হত --
--বজ্রপাতে দুজনের মৃত্যু--
--০০:৪৮, জুলাই ০৬, ২০১৫--
--চাঁদপুর সদর উপজেলার হানারচর ইউনিয়নের গোবিন্দিয়া হরিণাঘাট এলাকায় গতকাল রোববার বজ্রপাতে বিল্লাল ঢালী (৩০) নামের এক জেলে নিহত হয়েছেন। বিল্লাল উপজেলার গোবিন্দিয়া গ্রামের বাসিন্দা। গোবিন্দিয়া গ্রামের মনির শেখ জানান, বেলা একটার দিকে বিল্লাল নদীর পাড়ে একটি গাছের নিচে জাল মেরামতের কাজ করছিলেন। এ সময় হঠাৎ বজ্রপাতে তিনি গুরুতর আহত হন। পরে তাঁকে উদ্ধার করে চাঁদপুর সরকারি জেনারেল হাসপাতালে নিয়ে গেলে কর্তব্যরত চিকিৎসক মৃত ঘোষণা করেন। একই দিন কুমিল্লার দাউদকান্দির দৌলতপুর ইউনিয়নের নারান্দিয়া গ্রামের কৃষক ইরন মিয়া (৪২) বজ্রপাতে মারা যান। তিনি বাড়ির পাশের মারুকা খালে মাছ ধরতে গেলে বেলা দেড়টার দিকে এ ঘটনা ঘটে। চাঁদপুর ও দাউদকান্দি (কুমিল্লা) প্রতিনিধি| ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/539008/%E0%A6%AA%E0%A7%83%E0%A6%A5%E0%A6%95-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A6%AF%E0%A6%BC-%E0%A6%AA%E0%A6%BE%E0%A6%81%E0%A6%9A%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র দুর্ঘটনা নিহত বৃষ্টি মারা মৃত্যু হত --
--পৃথক দুর্ঘটনায় পাঁচজন নিহত--
--আপডেট: ০১:১৭, মে ২৮, ২০১৫--
--চাঁপাইনবাবগঞ্জ, রাজশাহীর বাগমারা, বগুড়ার আদমদীঘি ও শেরপুর উপজেলায় পৃথক দুর্ঘটনায় এক নারীসহ পাঁচ ব্যক্তি প্রাণ হারিয়েছেন। এর মধ্যে বাগমারায় নিহত হয়েছেন দুজন। গতকাল বুধবার এসব দুর্ঘটনা ঘটে। আমাদের নিজস্ব প্রতিবেদক ও প্রতিনিধিদের পাঠানো খবর: চাঁপাইনবাবগঞ্জ: সদর উপজেলার বারঘোরিয়া এলাকায় গতকাল সকালে ট্রাকের ধাক্কায় আবদুল মান্নান (৪০) নামের এক ট্রলিচালক নিহত হয়েছেন। তিনি শিবগঞ্জ উপজেলার পার কৃষ্ণগোবিন্দপুর গ্রামের বাসিন্দা ছিলেন। সদর থানার উপপরিদর্শক (এসআই) শামীম আকতার জানান, চাঁপাইনবাবগঞ্জ-সোনামসজিদ স্থলবন্দর সড়ক দিয়ে শিবগঞ্জ যাওয়ার পথে খড়বোঝাই ট্রলিটিকে পেছন থেকে ধাক্কা দেয় একটি ট্রাক। এতে ছিটকে পড়ে ঘটনাস্থলেই নিহত হন আবদুল মান্নান। ট্রাকটি দ্রুত পালিয়ে যায়। এ ঘটনায় সদর থানায় একটি অস্বাভাবিক মৃত্যুর মামলা হয়েছে। বাগমারা: উপজেলায় ছাদ থেকে পড়ে আনোয়ার হোসেন (২৯) নামের একজন ও বিদ্যুৎস্পৃষ্ট হয়ে শহিদুল ইসলাম (৩৪) নামের আরেকজন প্রাণ হারিয়েছেন। বাসুপাড়া ইউনিয়নের দেউলা বাসস্ট্যান্ড-সংলগ্ন এলাকার বাসিন্দা ইয়াছিন আলীর বাড়ির পানির ট্যাংক পরিষ্কার করতে গিয়ে ছাদ থেকে পড়ে যান আনোয়ার। তিনি ইউনিয়নের দেউলা গ্রামের সফির উদ্দিনের ছেলে। প্রত্যক্ষদর্শী এক নারী বলেন, দুপুর সাড়ে ১২টার দিকে তিনতলা ওই বাড়ির ছাদ থেকে পিছলে নিচে পড়ে যান আনোয়ার। দ্রুত উপজেলা স্বাস্থ্য কমপ্লেক্সে নেওয়া হলে কর্তব্যরত চিকিৎসক তাঁকে মৃত ঘোষণা করেন। অপর দিকে, কালীগঞ্জ বাজার এলাকায় ঝড়ে পড়ে যাওয়া বৈদ্যুতিক কেব্‌ল টাঙানোর সময় বৈদ্যুতিক মিস্ত্রি শহিদুল বিদ্যুৎস্পৃষ্ট হয়ে মারা যান। তিনি ঝিকরা ইউনিয়নের তেগাছি সেনপাড়া গ্রামের বাসিন্দা ছিলেন। প্রত্যক্ষদর্শী ঝিকরা গ্রামের আবদুল মানিক বলেন, গতকাল দুপুরে শহিদুল যখন কাজ শুরু করেন, তখন বিদ্যুৎ ছিল না। তবে কিছুক্ষণের মধ্যে আকস্মিক বিদ্যুৎ চলে এলে বৈদ্যুতিক তারের সংস্পর্শে ঘটনাস্থলেই মারা যান তিনি। আদমদীঘি: বগুড়া রেলওয়ে জিআরপি থানার উপপরিদর্শক (এসআই) আবদুল বাকী বলেন, পুলিশ গতকাল দুপুরে আদমদীঘি রেলস্টেশনের পশ্চিম পাশের সেতুসংলগ্ন রেললাইন থেকে অজ্ঞাতপরিচয় এক ব্যক্তির (৫০) লাশ উদ্ধার করেছে। তাঁর পরনে ছিল লুঙ্গি ও শার্ট। সান্তাহার থেকে ছেড়ে আসা ঊর্ধ্বগামী সেভেন আপ ট্রেনটি গতকাল সকাল সাড়ে নয়টায় বোনারপাড়া অভিমুখে যাওয়ার সময় ট্রেনে কেটে ওই ব্যক্তি মারা যান বলে স্থানীয় ব্যক্তিরা জানিয়েছেন। নেশাগ্রস্ত অবস্থায় রেললাইন পার হতে গিয়ে তিনি ট্রেনে কাটা পড়েন বলে ধারণা করা হচ্ছে। লাশ উদ্ধার করে বগুড়ার শহীদ জিয়াউর রহমান মেডিকেল কলেজ হাসপাতালের মর্গে পাঠানো হয়েছে। এ ব্যাপারে বোনারপাড়া রেলওয়ে জিআরপির থানায় একটি মামলা হয়েছে। শেরপুর: গতকাল সকাল সাতটার দিকে শেরপুরের বেলঘরিয়া গ্রামের গৃহবধূ সালমা আক্তার (২২) বজ্রপাতে মারা গেছেন। তাঁর স্বামী সিরাজুল ইসলাম বলেন, সকালে সালমা উঠানে কাজ করার সময় বৃষ্টি শুরু হয়। ঘরে আসার আগেই আকস্মিক বজ্রপাতে সালমার শরীরের বেশির ভাগ অংশ ঝলসে যায়। দ্রুত উদ্ধার করে উপজেলা স্বাস্থ্য কমপ্লেক্সে নেওয়ার পথে তিনি মারা যান। শেরপুর থানার উপপরিদর্শক (এসআই) ফিরোজ কবির ঘটনার সত্যতা নিশ্চিত করেছেন। এ ঘটনায় নিহত গৃহবধূর মা মাশেদা খাতুন থানায় একটি অস্বাভাবিক মৃত্যুর মামলা করেছেন।   ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/603319/%E0%A6%AA%E0%A6%9E%E0%A7%8D%E0%A6%9A%E0%A6%97%E0%A7%9C%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত দুর্ঘটনা বৃষ্টি মারা হত --
--পঞ্চগড়ে বজ্রপাতে ছাত্রীর মৃত্যু--
--আপডেট: ১৪:৩১, আগস্ট ১৫, ২০১৫--
--পঞ্চগড়ের বোদা উপজেলার গোমস্তাপাড়া গ্রামে বজ্রপাতে তানিয়া আক্তার (১৫) নামের দশম শ্রেণির এক ছাত্রী মারা গেছে। আজ শনিবার দুপুরে এ দুর্ঘটনায় তার মা ও বোন আহত হয়েছেন। তানিয়ার বাবার নাম সালেকুল ইসলাম। সে চন্দনবাড়ি উচ্চবিদ্যালয়ে দশম শ্রেণিতে পড়ত। তানিয়ার পরিবার ও হাসপাতাল সূত্রে জানা গেছে, দুপুরে বৃষ্টির সময় তানিয়ার মা লাইলী বেগম (৫০) ঘরে রান্নার কাজ করছিলেন। এ সময় বজ্রপাত হলে তানিয়া, তার মা ও বোন সাবিনা (৩০) আহত হন। প্রতিবেশীরা তাঁদের উদ্ধার করে বোদা উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসা কর্মকর্তা তানিয়াকে মৃত ঘোষণা করেন। স্বাস্থ্য কমপ্লেক্সের চিকিৎসা কর্মকর্তা এম আর রেজা বলেন, বজ্রপাতে তানিয়া মারা গেছে। তার মা ও বোন স্বাস্থ্য কমপ্লেক্সে চিকিৎসাধীন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/542065/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%B6%E0%A6%BF%E0%A6%B6%E0%A7%81%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মারা --
--বজ্রপাতে শিশুর মৃত্যু--
--আপডেট: ০২:৪২, মে ৩১, ২০১৫--
--কিশোরগঞ্জের মিঠামইন উপজেলায় বজ্রপাতে খলিল মিয়া (৯) নামে এক শিশু মারা গেছে। গতকাল শনিবার বিকেল চারটার দিকে উপজেলার ঘাগড়া ইউনিয়নের বেরি হাওরে এ ঘটনা ঘটে। খলিল উপজেলার ঘাগড়া গ্রামের মুস্তু মিয়ার ছেলে। সে ঘাগড়া সরকারি প্রাথমিক বিদ্যালয়ের তৃতীয় শ্রেণির ছাত্র ছিল। পুলিশ জানায়, গতকাল বিকেলে খলিল ঘাগড়া বেরি হাওর থেকে গরু নিয়ে বাড়িতে ফেরার সময় হঠাৎ বজ্রপাতে মারা যায়। মিঠামইন থানার ভারপ্রাপ্ত কর্মকর্তা নাছির উদ্দিন ঘটনার সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/302/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AC%E0%A6%BF%E0%A6%AD%E0%A6%BF%E0%A6%A8%E0%A7%8D%E0%A6%A8-%E0%A6%B8%E0%A7%8D%E0%A6%A5%E0%A6%BE%E0%A6%A8%E0%A7%87-%E0%A6%9B%E0%A6%AF%E0%A6%BC%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মারা মৃত্যু --
--বজ্রপাতে বিভিন্ন স্থানে ছয়জনের মৃত্যু--
--আপডেট: ০১:৫৫, মে ০৮, ২০১৩--
--বাগেরহাটে গত সোমবার রাতে বজ্রপাতে বাবা ও ছেলের মৃত্যু হয়েছে। এ ছাড়া মহেশখালী, মঠবাড়িয়া ও ইটনায় গত দুই দিনে মারা গেছেন চার কৃষক। আমাদের প্রতিনিধিদের পাঠানো খবর: বাগেরহাট: সোমবার রাত আটটার দিকে বৃষ্টির সঙ্গে বজ্রপাতে মোরেলগঞ্জ উপজেলার পুঁটিখালী ইউনিয়নের সোনাখালী গ্রামের ইলিয়াস শেখ (৩২) ও তাঁর ছেলে ইয়াছিন শেখ (৫) মারা যান। ইলিয়াস ছেলেকে কোলে নিয়ে ঘরে বসেছিলেন। মঠবাড়িয়া (পিরোজপুর): উপজেলার বেতমোর রাজপাড়া ইউনিয়নের পূর্ব রাজপাড়া গ্রামে সোমবার রাত নয়টার দিকে বজ্রপাতে কৃষক বেল্লাল হোসেনের (৪৫) মৃত্যু হয়েছে। এ সময় তিনি বাড়ির সামনে মাছ ধরছিলেন। তাড়াইল (কিশোরগঞ্জ): ইটনা উপজেলার রায়টুটি গ্রামের রিয়াজুল ইসলাম (২৬) গতকাল মঙ্গলবার সকালে বাড়ির অদূরে তলারহাওরে ধান কাটছিলেন। এ সময় বজ্রপাতে তাঁর মৃত্যু হয়। মহেশখালী (কক্সবাজার): সোমবার বিকেল ছয়টার দিকে বজ্রপাতে মোহামঞ্চদ ওচমান গণি ওরফে বাবুল (৩৫) ও আজিজুল হক (৩০) নামের দুই ব্যক্তির মৃত্যু হয়েছে। স্থানীয় ধলঘাটার ইউপির চেয়ারম্যান আহসান উল্লাহ জানান, সোমবার বিকেল ছয়টার দিকে উপজেলার মাতারবাড়ি ইউনিয়নে লবণ মাঠের কাজ সেরে আজিজ নিজ বাড়ি ধলঘাটা ইউনিয়নের সাপমারার ডেইল এলাকায় ফিরছিলেন। পথে মুহুরিঘোনা এলাকায় বজ্রপাতে ঘটনাস্থলেই তাঁর মৃত্যু হয়। একই সময়ে মোহামঞ্চদ ওচমান গণি মাটির কাজ শেষ করে সাপমারার ডেইল এলাকার নিজ বাড়িতে ফেরার পথে বেগুনবুনিয়া এলাকায় বজ্রপাতে মারা যান।  চারটি গরুর মৃত্যু আমাদের আমতলী (বরগুনা) প্রতিনিধি জানান, উপজেলার নীলগঞ্জ ও ছোনাউটা গ্রামে সোমবার সন্ধ্যায় বজ্রপাতে চারটি গরু মারা গেছে। আমতলী সদর ইউনিয়নের চেয়ারম্যান মোতাহার মৃধা জানান, সোমবার বিকেল থেকে শুরু হওয়া ঝোড়ো বাতাস ও বজ্রসহ বৃষ্টিপাত চলাকালে সন্ধ্যায় মাঠে বাঁধা অবস্থায় নীলগঞ্জ গ্রামের হাফেজ ফকির শাহীন ফকির ও নিজাম ফকিরের তিনটি গরু বজ্রপাতে মারা যায়। একই সময়ে ছোনাউটা গ্রামের সোবহান হাওলাদারের একটি গাভিও বজ্রপাতে মারা গেছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/304222/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মারা --
--বজ্রপাতে মৃত্যু--
--আপডেট: ০১:৫০, আগস্ট ২৯, ২০১৪--
--রাজবাড়ীর কালুখালী উপজেলার মাঝবাড়ী ইউনিয়নের চরকুলটিয়া গ্রামে গতকাল বৃহস্পতিবার বজ্রপাতে সিরাজুল ইসলাম মণ্ডল (৪৫) নামের এক কৃষক মারা গেছেন। কালুখালী থানার এসআই নওশের আলী বলেন, সকাল পৌনে নয়টার দিকে বাড়ির পাশে একটি খালে সিরাজুল কয়েকজন কৃষকের সঙ্গে পাটের আঁশ ছড়ানোর কাজ করছিলেন। হঠাৎ বজ্রপাতের পর তিনি পানিতে তলিয়ে যেতে থাকেন। তাঁকে উদ্ধার করে উপজেলা স্বাস্থ্য কমপ্লেক্সে নেওয়া হলে চিকিৎসক মৃত ঘোষণা করে।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/494920/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র নিহত হত --
--বজ্রপাতে নিহত--
--আপডেট: ০১:২৬, এপ্রিল ০৫, ২০১৫--
--নাটোরের গুরুদাসপুর উপজেলার খুবজীপুর ইউনিয়নে গতকাল শনিবার বিকেল সাড়ে পাঁচটার দিকে বজ্রপাতে খোকন আলম (২৮) নামের এক তরুণ প্রাণ হারিয়েছেন। খোকন খুবজীপুর ইউনিয়নের পিপলা গ্রামের মৃত মোক্তার হোসেনের ছেলে। চার বোন ও এক ভাইয়ের মধ্যে তিনি একমাত্র পরিবারের উপার্জনক্ষম সদস্য ছিলেন। খোকন রাজশাহী সরকারি কলেজ থেকে সমাজবিজ্ঞানে স্নাতক (সম্মান) পাসকরেন। এরপর তিনি স্নাতকোত্তর শ্রেণিতে ভর্তি হন। গতকাল খেতে সেচ দিয়ে বাড়ি ফেরার পথে শুকনো পিপলা নদীতে আকস্মিক বজ্রপাতে নিহত হন। খুবজীপুর ইউনিয়ন পরিষদের (ইউপি) চেয়ারম্যান মনিরুল ইসলাম এর সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/456895/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত মারা মৃত্যু হত --
--বজ্রপাতে মৃত্যু--
--০১:৩১, ফেব্রুয়ারি ২০, ২০১৫--
--যশোরের অভয়নগর উপজেলার গাজীপুর গ্রামে গতকাল বৃহস্পতিবার সকালে বজ্রপাতে মমতাজ বেগম (৪৫) নামের এক গৃহবধূর মৃত্যু হয়েছে। এ সময় আহত হয়েছেন তাঁর স্বামী মকর আলী সরদার (৫২)। নিহত ব্যক্তির পরিবারের কয়েকজন জানান, গতকাল সকাল ছয়টার দিকে মকর আলী সরদার স্ত্রী মমতাজ বেগমকে সঙ্গে নিয়ে বাড়ির পাশে বাগানে ঝড়ে ভেঙে পড়া গাছের ডালপালা কুড়াচ্ছিলেন। এ সময় বজ্রপাতে মমতাজ বেগম ঘটনাস্থলে মারা যান। গুরুতর আহত হন মকর আলী। তাঁকে স্থানীয়ভাবে চিকিৎসা দেওয়া হয়েছে। তিনি উপজেলার চলিশিয়া ইউনিয়নের ৯ নম্বর ওয়ার্ডের সদস্য। অভয়নগর (যশোর) প্রতিনিধি| ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/578719/%E0%A6%A1%E0%A6%BF%E0%A6%99%E0%A6%BF-%E0%A6%A8%E0%A7%8C%E0%A6%95%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4-%E0%A6%A8%E0%A6%BF%E0%A6%B9%E0%A6%A4-%E0%A7%AA--
--বজ্রপাত বজ্র আহত নিহত বৃষ্টি মারা হত --
--ডিঙি নৌকায় বজ্রপাত, নিহত ৪--
--আপডেট: ১৮:০১, জুলাই ১৫, ২০১৫--
--হবিগঞ্জের আজমেরীগঞ্জ উপজেলার বিরাট গ্রামে আজ বুধবার একটি ডিঙি নৌকায় বজ্রপাতে চারজন নিহত হয়েছেন। আহত হয়েছেন একজন। নিহত ব্যক্তিরা হলেন বিরাট গ্রামের মুছা মিয়া (৫০), অঞ্জিত সূত্রধর (৪৩), ক্রিটিশ সূত্রধর (৩০) ও নেত্রকোনার তাকুয়া গ্রামের প্রাণেশ সূত্রধর (৩০)। সুয়েল রায় (৩১) নামের আরেকজন আহত হয়েছেন। আজমেরীগঞ্জ থানার ভারপ্রাপ্ত কর্মকর্তা (ওসি) তৈমুর বখত চৌধুরী বলেন, আজ সকাল থেকে বিরাট গ্রামে বজ্রসহ মুষলধারে বৃষ্টি নামে। বৃষ্টির মধ্যে ওই পাঁচ ব্যক্তি একটি ডিঙি নৌকায় করে বিরাট গ্রামের মধ্যবর্তী পুরাতন কুশিয়ারা নদী পার হচ্ছিলেন। বেলা ১১টার দিকে বজ্রপাত হলে ডিঙি নৌকায় থাকা মুছা মিয়া, অঞ্জিত সূত্রধর, ক্রিটিশ সূত্রধর ও প্রাণেশ সূত্রধর ঘটনাস্থলে মারা যান। সুয়েল রায় আহত হন। তাঁকে উদ্ধার করে আজমেরীগঞ্জ উপজেলা স্বাস্থ্য কমপ্লেক্সে ভর্তি করা হয়েছে। ওসি বলেন, স্বজনদের অনুরোধে বিনা ময়নাতদন্তে নিহত ব্যক্তিদের লাশ হস্তান্তর করা হয়েছে। এ ঘটনায় মামলার প্রস্তুতি চলছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/571564/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মারা মৃত্যু --
--বজ্রপাতে মৃত্যু--
--০১:২৬, জুলাই ০৭, ২০১৫--
--নওগাঁর আত্রাইয়ে বজ্রপাতে আনোয়ার হোসেন (৪৫) নামে এক কৃষকের মৃত্যু হয়েছে। তিনি উপজেলার চক শিমলা গ্রামের গুল মোহাম্মদের ছেলে। আত্রাই থানার ভারপ্রাপ্ত কর্মকর্তা আবদুল লতিফ খান বলেন, সোমবার সকালে আনোয়ার হোসেন গরু নিয়ে হাল চাষ করার জন্য মাঠে যান। জমি চাষ করার সময় গুঁড়ি গুঁড়ি বৃষ্টির সঙ্গে প্রচণ্ড শব্দে বজ্রপাত ঘটে। এ সময় বজ্রপাতে ঘটনাস্থলেই আনোয়ার হোসেন মারা যান। বজ্রপাতে একটি গরুও মারা যায়। আদমদীঘি (বগুড়া) প্রতিনিধি ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/540769/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মৃত্যু --
--বজ্রপাতে মৃত্যু--
--০০:২৭, মে ৩০, ২০১৫--
--ঠাকুরগাঁওয়ের পীরগঞ্জে বজ্রপাতে জান্নাতুন (৪০) নামের এক নারীর মৃত্যু হয়েছে। ঘটনাটি ঘটেছে গতকাল শুক্রবার সকাল ছয়টার দিকে উপজেলার সিন্দুরনা গ্রামে। গতকাল ভোররাত থেকেই ওই এলাকায় বৃষ্টি হচ্ছিল। সকাল ছয়টার দিকে সিন্দুরনা গ্রামের মো. আলমের স্ত্রী জান্নাতুন প্রকৃতির ডাকে ঘর থেকে বাইরে আসেন। এ সময় বজ্রপাতে তাঁর দেহ ঝলসে যায়। পরিবারের অন্যান্য সদস্য ও প্রতিবেশীরা মুমূর্ষু অবস্থায় পীরগঞ্জ উপজেলা স্বাস্থ্য কমপ্লেক্সে নিয়ে গেলে জরুরি বিভাগের কর্তব্যরত চিকিৎসক তাঁকে মৃত ঘোষণা করেন। পীরগঞ্জ (ঠাকুরগাঁও) প্রতিনিধি| ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/546124/%E0%A6%AA%E0%A6%9E%E0%A7%8D%E0%A6%9A%E0%A6%97%E0%A6%A1%E0%A6%BC%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B8%E0%A6%B9-%E0%A6%A8%E0%A6%BF%E0%A6%B9%E0%A6%A4-%E0%A7%AA-%E0%A6%86%E0%A6%B9%E0%A6%A4-%E0%A7%A7%E0%A7%A6--
--বজ্রপাত বজ্র আহত নিহত মারা মৃত্যু হত --
--পঞ্চগড়ে বজ্রপাতে ছাত্রসহ নিহত ৪, আহত ১০--
--আপডেট: ০০:৩৪, জুন ০৬, ২০১৫--
--পঞ্চগড়ের তেঁতুলিয়া উপজেলায় গতকাল শুক্রবার বজ্রপাতে এক কলেজছাত্রসহ তিনজনের মৃত্যু হয়েছে। একই দিন সদর ও তেঁতুলিয়া উপজেলায় বজ্রপাতে ১০ জন আহত হয়েছেন। নিহত ব্যক্তিরা হলেন তেঁতুলিয়া উপজেলা শহরের কলেজপাড়ার দুলাল হাসেনের ছেলে ভজনপুর ডিগ্রি কলেজের এইচএসসি প্রথম বর্ষের ছাত্র বাবু হোসেন (২০), ভেলুপাড়া গ্রামের আজিজুল ইসলাম (৫০), তরিকুল ইসলাম ও শান্তিজোত এলাকার শাহিনুর ইসলাম (৩৫)। বজ্রপাতে আহত ১০ জন হলেন সদর উপজেলার প্রধানপাড়া গ্রামের রাজু (১৩), মাধইপাড়ার কমলা (৪০), বানিয়াপাড়ার সফিকুল ইসলাম (৩০), ডাঙ্গাপাড়ার শারমিন আকতার (৩০) ও তাঁর ছেলে সোহাগ (৯), জগদলের জাহিদুল ইসলাম (২৬), হাড়িভাসার হাকুন (৩০), মনোহরদীঘির মোস্তাফিজুর রহমান (৩৫), দলুয়ার তরিকুল ইসলাম (৩০) ও তেঁতুলিয়া উপজেলার ভজনপুর নীজবাড়ি গ্রামের আকবর আলী (২৫)। তাঁদের পঞ্চগড় সদর হাসপাতালে ভর্তি করা হয়েছে। আহত ব্যক্তিদের মধ্যে কয়েকজনের অবস্থা আশঙ্কাজনক। হাসপাতাল ও স্থানীয় সূত্রে জানা গেছে, গতকাল সন্ধ্যা ছয়টার দিকে বাবু বাড়ির পাশে ভজনপুর বেগম খালেদা জিয়া উচ্চবিদ্যালয়ের সামনে বন্ধুদের সঙ্গে আড্ডা দিতে যাচ্ছিলেন। পথে বজ্রপাত হলে ঘটনাস্থলেই তিনি মারা যান। একই সময় আজিজুল ইসলাম ভেলুপাড়া এলাকার পাথরকোয়ারিতে এবং শাহিনুর বাড়ির পাশে কাজ করার সময় বজ্রপাতে মারা যান। তেঁতুলিয়া থানার ভারপ্রাপ্ত কর্মকর্তা এ জেড এম আসাদুজ্জামান বজ্রপাতে তিনজনের মারা যাওয়ার সত্যতা নিশ্চিত করেছেন। পঞ্চগড় আধুনিক সদর হাসপাতালের জরুরি বিভাগের চিকিৎসক এস এম মাহবুব উল আলম বলেন, আহত ব্যক্তিদের চিকিৎসা চলছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/209341/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মারা হত --
--বজ্রপাতে মৃত্যু--
--০২:০৫, মে ০৬, ২০১৪--
--মাদারীপুরের রাজৈর উপজেলার শ্রীকৃষ্ণদী গ্রামে গতকাল সোমবার দুপুরে বজ্রপাতে এসকান খালাসী (৫০) নামের এক কৃষক মারা গেছেন। তিনি শ্রীকৃষ্ণদী গ্রামের মালেক খালাসীর ছেলে। স্থানীয় সূত্রে জানা যায়, দুপুরে গুঁড়ি গুঁড়ি বৃষ্টির সঙ্গে প্রচণ্ড বজ্রপাত হতে থাকে। এসকান খালাসী বাড়ির পাশে পাটখেত নিড়ানোর সময় বজ্রপাতে ঘটনাস্থলেই মারা যান। কালকিনি (মাদারীপুর) প্রতিনিধি ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/228004/%E0%A6%AE%E0%A6%BE%E0%A6%A6%E0%A6%BE%E0%A6%B0%E0%A7%80%E0%A6%AA%E0%A7%81%E0%A6%B0-%E0%A6%93-%E0%A6%AB%E0%A6%B0%E0%A6%BF%E0%A6%A6%E0%A6%AA%E0%A7%81%E0%A6%B0%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A7%A9-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র নিহত বৃষ্টি মারা মৃত্যু হত --
--মাদারীপুর ও ফরিদপুরে বজ্রপাতে ৩ জনের মৃত্যু--
--আপডেট: ০১:০৭, মে ২৯, ২০১৪--
--মাদারীপুর সদর ও ফরিদপুরের নগরকান্দা উপজেলায় গতকাল বুধবার সকালে বজ্রপাতে তিন ব্যক্তির মৃত্যু হয়েছে৷ তাঁদের মধ্যে দুজন কৃষক৷ বৃষ্টিপাতের সময় বাড়ির বাইরে থাকায় আকস্মিক বজ্রপাতে ঘটনাস্থলেই তিন ব্যক্তি মারা যান৷ মাদারীপুর সদর উপজেলার কুনিয়া ইউনিয়নের দিয়াপাড়া গ্রামের পল্লিচিকিৎসক কাজী আবদুল কুদ্দুস বলেন, গ্রামের ট্রাক্টরচালক আবদুল হাই চৌকিদার (৬০) ও কৃষক লিটন ব্যাপারী (৪২) গতকাল সকালে পাশের বলষার চকের জমিতে কাজ করছিলেন৷ এ সময় বৃষ্টিপাত শুরু হলে তাঁরা মাঠে সেচযন্ত্রের ঘরে আশ্রয় নেন৷ বজ্রপাতে ওই ঘরে থাকা দুজনই ঘটনাস্থলে মারা যান৷ অপর দিকে ফরিদপুরে নগরকান্দা উপজেলার তালমা ইউনিয়নের মিয়ার গ্রামে গতকাল সকালে বজ্রপাতে গিয়াস মোল্লা (২৪) নামের এক তরুণ নিহত হয়েছেন৷ গিয়াস মোল্লা ওই গ্রামের মোজা মোল্লার ছেলে৷ নিহত তরুণের দুলাভাই হাবিব মাতুব্বর বলেন, বৃষ্টির সময় গিয়াস ঘর থেকে বেরিয়ে একটু দূরের শৌচাগারে যাওয়ার সময় বজ্রপাতে ঘটনাস্থলেই মারা যান৷ স্থানীয় ইউপি চেয়ারম্যান ফিরোজ খান ঘটনার সত্যতা নিশ্চিত করেছেন৷ ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/573349/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র নিহত বৃষ্টি হত --
--বজ্রপাতে মৃত্যু--
--আপডেট: ০১:১৬, জুলাই ০৯, ২০১৫--
--রাজবাড়ীর বালিয়াকান্দী উপজেলায় গতকাল বুধবার বিকেল সাড়ে চারটার দিকে বজ্রপাতে এক কৃষক নিহত হয়েছেন। তাঁর নাম সুফল মুন্সী (৫১)। তিনি বালিয়াকান্দী সদর ইউনিয়নের বকচর গ্রামের বাসিন্দা ছিলেন। বালিয়াকান্দী থানার ভারপ্রাপ্ত কর্মকর্তা (ওসি) এস এম শাহজালাল জানান, সুফল বাড়ির পাশে বকচর মাঠে কাজ করছিলেন। একপর্যায়ে বৃষ্টি শুরু হলে তিনি বজ্রপাতে নিহত হন। স্বজন ও প্রতিবেশীরা বালিয়াকান্দী উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাঁকে মৃত ঘোষণা করেন।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/633436/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%B8%E0%A7%8D%E0%A6%95%E0%A7%81%E0%A6%B2-%E0%A6%9B%E0%A6%BE%E0%A6%A4%E0%A7%8D%E0%A6%B0-%E0%A6%A8%E0%A6%BF%E0%A6%B9%E0%A6%A4-%E0%A6%A4%E0%A6%B0%E0%A7%81%E0%A6%A3-%E0%A6%86%E0%A6%B9%E0%A6%A4--
--বজ্রপাত বজ্র আহত নিহত হত --
--বজ্রপাতে স্কুল ছাত্র নিহত, তরুণ আহত--
--আপডেট: ১৫:৫২, সেপ্টেম্বর ১৬, ২০১৫--
--সুনামগঞ্জের ধরমপাশা উপজেলায় বজ্রপাতে শরীফ মিয়া (১২) নামের এক শিশু নিহত হয়েছে। বাবু মিয়া (২২) নামের এক তরুণ আহত হন। আজ বুধবার সকাল সাড়ে আটটার দিকে এ ঘটনা ঘটে। নিহত শরীফ উপজেলার জনতা মডেল উচ্চ বিদ্যালয়ের সপ্তম শ্রেণিতে পড়ত। সে ধরমপাশা সদর ইউনিয়নের নোয়াবন্দ গ্রামের ইদু মিয়ার ছেলে। ধরমপাশা থানার ভারপ্রাপ্ত কর্মকর্তা (ওসি-তদন্ত) গোলাম কিবরিয়া বলেন, আজ সকালে নোয়াবন্দ গ্রামের সামনে নোয়াবন্দ হাওরে ঠেলাজালি দিয়ে শরীফ মাছ ধরতে যায়। এ সময় বজ্রপাতে শরীফ অচেতন হয়ে পড়ে। পরে স্থানীয় লোকজন উদ্ধার করে ধরমপাশা উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসা কর্মকর্তা তাকে মৃত ঘোষণা করেন। একই সময়ে নিজের ঘরে থাকা অবস্থায় নোয়াবন্দ গ্রামের নূরুল ইসলামের ছেলে গ্রামের বাবু আহত হন। তিনি এখনো উপজেলা স্বাস্থ্য কমপ্লেক্সে চিকিৎসাধীন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/589423/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মারা হত --
--বজ্রপাতে মৃত্যু--
--আপডেট: ০২:০৮, জুলাই ৩১, ২০১৫--
--পিরোজপুরের নেছারাবাদ উপজেলার উরিবুনিয়া গ্রামে গত বুধবার বজ্রপাতে সেলিনা বেগম (৩৫) নামের এক গৃহবধূ মারা গেছেন। সেলিনা বেগম উরিবুনিয়া গ্রামের চান মিয়ার স্ত্রী। হাসপাতাল ও পারিবারিক সূত্রে জানা গেছে, গত বুধবার বিকেলে ঘরের বারান্দায় বসে সেলিনা বেগম তাঁর ছেলে লিমনকে ভাত খাওয়াচ্ছিলেন। তখন বৃষ্টি হচ্ছিল। হঠাৎ বজ্রপাতে সেলিনা ও তাঁর ননদ লাইজু বেগম আহত হন। সন্ধ্যায় তাঁদের নেছারাবাদ উপজেলা স্বাস্থ্য কমপ্লেক্সে নেওয়ার পর কর্তব্যরত চিকিৎসক সেলিনাকে মৃত ঘোষণা করেন।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/238096/%E0%A6%9C%E0%A7%81%E0%A6%A1%E0%A6%BC%E0%A7%80%E0%A6%A4%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%9A%E0%A6%BE-%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র দুর্ঘটনা নিহত বৃষ্টি মৃত্যু হত --
--জুড়ীতে বজ্রপাতে দুই চা-শ্রমিক নিহত--
--আপডেট: ১৯:৫৫, জুন ১০, ২০১৪--
--মৌলভীবাজারের জুড়ী উপজেলার কাপনাপাহাড় চা-বাগানে বজ্রপাতে দুই চা-শ্রমিক নিহত হয়েছেন। আজ মঙ্গলবার  বিকেলে এ দুর্ঘটনা ঘটে। নিহত শ্রমিকেরা হলেন বাগানের পাকাটিলা এলাকার বাসিন্দা কুশল পাসি (২৯) ও রতন রায় (১৮)। পুলিশ ও প্রত্যক্ষদর্শী সূত্রে জানা যায়, কুশল ও রতন বাগানের ডাক্তার বাংলোর কাছে জ্বালানি কাঠ সংগ্রহ করছিলেন। বেলা সাড়ে তিনটার দিকে মুষলধারে বৃষ্টি শুরু হয়। এ সময় বজ্রপাতে ঘটনাস্থলেই তাঁরা নিহত হন। খবর পেয়ে বিকেল পাঁচটার দিকে পুলিশ ঘটনাস্থলে গিয়ে লাশ উদ্ধার করে। ঘটনার সত্যতা নিশ্চিত করে জুড়ী থানার ভারপ্রাপ্ত কর্মকর্তা (ওসি) মাহবুবুর রহমান প্রথম আলোকে জানান, এ ব্যাপারে অপমৃত্যুর মামলা হবে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/205135/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মারা --
--বজ্রপাতে মৃত্যু--
--আপডেট: ০২:১৭, এপ্রিল ৩০, ২০১৪--
--ফেনীর ফুলগাজীতে গতকাল মঙ্গলবার বজ্রপাতে মো. এয়াকুব (৭০) নামে এক ব্যক্তি মারা গেছেন। পুলিশ ও এলাকাবাসী জানায়, গতকাল সকাল সাড়ে ১০টার দিকে হঠাৎ আকাশে মেঘ দেখে বৃষ্টি ও ঝোড়ো হাওয়ার আশঙ্কায় উপজেলার  উত্তর ধর্মপুর গ্রামের মো. এয়াকুব বাড়ির পাশের মাঠ থেকে গরু আনতে যান। তিনি মাঠে যাওয়ার পর বৃষ্টির সঙ্গে বজ্রপাত হয়। এতে তাঁর শরীরের কিছু অংশ ঝলসে যায়। স্থানীয় লোকজন তাঁকে উদ্ধার করে ছাগলনাইয়া উপজেলা স্বাস্থ্য কমপ্লেক্সে নিয়ে যান। সেখানকার চিকিৎসক তাঁকে মৃত ঘোষণা করেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/518296/%E0%A6%9A%E0%A6%BE%E0%A6%B0-%E0%A6%9C%E0%A7%87%E0%A6%B2%E0%A6%BE%E0%A6%AF%E0%A6%BC-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A7%A7%E0%A7%A7-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত বৃষ্টি মারা মৃত্যু হত হতাহত --
--চার জেলায় বজ্রপাতে ১১ জনের মৃত্যু--
--আপডেট: ০২:১৩, মে ০৩, ২০১৫--
--বজ্রপাতে গতকাল শনিবার সুনামগঞ্জে পাঁচজন, জামালপুরের দেওয়ানগঞ্জে তিনজন, শেরপুরের নালিতাবাড়ীতে দুজন ও ময়মনসিংহের ফুলপুরে এক ব্যক্তি মারা গেছেন। প্রথম আলোর আঞ্চলিক কার্যালয় ও প্রতিনিধিদের পাঠানো খবর: সুনামগঞ্জ ও ধরমপাশা: সুনামগঞ্জে গতকাল বজ্রপাতে চার কৃষকসহ পাঁচজন মারা গেছেন। সকালে খেতে কাজ করার সময় বজ্রপাতে চার কৃষক মারা যান। একই সময় বাড়ির পাশে কাজ করার সময় মারা যান এক নারী। পুলিশ জানায়, গতকাল সকাল থেকে সুনামগঞ্জে বজ্রসহ বৃষ্টি হচ্ছিল। সকাল নয়টার দিকে খেতে কাজ করার সময় বজ্রপাতে মারা যান দিরাই উপজেলার ভাটিপাড়া ইউনিয়নের উর্দনপুর গ্রামের আবদুল কাদির (১৮), একই উপজেলার সরমঙ্গল ইউনিয়নের মাহতাবপুর গ্রামের হরিবক্ত দাস (৪৫), রাজানগর ইউনিয়নের রাজু (৩০), ধরমপাশা উপজেলার মধ্যনগর ইউনিয়নের শীবরামপুর গ্রামের আবদুল জলিল (৫০) ও তাহিরপুর উপজেলার কোনাছনা গ্রামের রাশেদা বেগম (৪০)। সুনামগঞ্জের পুলিশ সুপার মো. হারুন অর রশিদ বজ্রপাতে পাঁচজনের মৃত্যুর বিষয়টি নিশ্চিত করেছেন। জামালপুর: জামালপুরের দেওয়ানগঞ্জ উপজেলায় বজ্রপাতে মারা যাওয়া ব্যক্তিরা হলেন কৃষক ফুলু মিয়া (৫৫), রুবেল হোসেন (১৬) ও মাসুদ মিয়া (১৮)। স্থানীয় সূত্রে জানা যায়, গতকাল সকাল ১০টার দিকে মাঠে ধান কাটার সময় ঝড়বৃষ্টির মধ্যে হঠাৎ বজ্রপাতে উপজেলার চর হাতিভাঙ্গা গ্রামে রুবেল হোসেন, নলকারচর গ্রামে মাসুদ মিয়া ও রামপুর গ্রামে ফুলু মিয়া ঘটনাস্থলেই মারা যান। এ সময় বজ্রপাতে নিহত রুবেলের বাবা আবদুল মজিদ গুরুতর আহত হন। তাঁকে উপজেলা স্বাস্থ্য কমপ্লেক্সে ভর্তি করা হয়েছে। হাতিভাঙ্গা ইউপির চেয়ারম্যান আবু হানিফ বজ্রপাতে রুবেল হোসেনের মৃত্যুর ঘটনাটি নিশ্চিত করেছেন। এ ছাড়া দেওয়ানগঞ্জ থানার ভারপ্রাপ্ত কর্মকর্তা (ওসি) মো. আসলাম হোসেন বজ্রপাতে বাকি দুজনের মৃত্যুর খবর নিশ্চিত করেছেন। নালিতাবাড়ী (শেরপুর): শেরপুরের নালিতাবাড়ী উপজেলায় বজ্রপাতে মারা গেছেন গাগলাজানী গ্রামের হাবু মিয়ার স্ত্রী বিলকিস বেগম (২৮) ও সমশ্চুড়া গ্রামের নূর হোসেনের মেয়ে মরিয়ম খাতুন (১৩)। মরিয়ম সমশ্চুড়া উচ্চবিদ্যালয়ের সপ্তম শ্রেণির শিক্ষার্থী ছিল। পুলিশ ও এলাকাবাসী জানান, মরিয়ম সকালে বাড়ির উঠানে হাঁটাহাঁটির সময় বজ্রপাতে ঘটনাস্থলেই মারা যায়। অপরদিকে উপজেলার কলসপাড় ইউনিয়নের গাগলাজানী গ্রামের গৃহবধূ বিলকিস বেগম সকালে বাড়ির উঠানে কাজ করার সময় বজ্রপাতে তাঁর মৃত্যু হয়। ময়মনসিংহ অফিস: ময়মনসিংহের ফুলপুর উপজেলার রামভদ্রপুর ইউনিয়নের চর নিয়ামতপুর গ্রামে বজ্রপাতে শরাফত আলী (৫৪) নামের এক ব্যক্তির মৃত্যু হয়েছে। একই উপজেলার বিভিন্ন গ্রামে বজ্রপাতে আরও চারজন আহত হয়েছেন। পুলিশ ও স্থানীয় সূত্রে জানা যায়, চর নিয়ামতপুর গ্রামের শরাফত আলী গতকাল দুপুরে বাড়ির পাশের মাঠে কাজ করার সময় বজ্রপাতে ঘটনাস্থলেই তাঁর মৃত্যু হয়। একই সময় বজ্রপাতে আহত হন গোয়াডাঙ্গা গ্রামের শিরিন আক্তার (১৬), সাহাপুর গ্রামের আবদুল খালেক (২৩), রুবেল মিয়া (২০) ও ছনধারা গ্রামের ইসমত আরা (৪৫)। তাঁদের ফুলপুর উপজেলা স্বাস্থ্য কমপ্লেক্সে ভর্তি করা হয়েছে। ফুলপুর থানার ওসি মাজাহারুল ইসলাম হতাহতের ঘটনার সত্যতা নিশ্চিত করেছেন।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/552079/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মৃত্যু হত --
--বজ্রপাতে মৃত্যু--
--০১:৫০, জুন ১৩, ২০১৫--
--পটুয়াখালীর রাঙ্গাবালী উপজেলার চরমোন্তাজ ইউনিয়নের চরআন্ডার কাছে বঙ্গোপসাগরে মাছ ধরার সময় বজ্রপাতে মো. জামাল মাঝি নামের (২২) এক জেলের মৃত্যু হয়েছে। গত বৃহস্পতিবার সন্ধ্যায় এ ঘটনা ঘটে। জামালের বাড়ি চরমোন্তাজ ইউনিয়নের নয়ারচর গ্রামে। ইউনিয়ন পরিষদের চেয়ারম্যান মো. নজরুল ইসলাম জানান, একই সময় বজ্রপাতে নয়ারচর গ্রামের কৃষক মো. জাফর হাওলাদারের স্ত্রী আকলিমা বেগম (২৮) আহত হন। তাঁর শরীরের অর্ধেকের বেশি ঝলসে গেছে। বরিশাল শের-ই-বাংলা মেডিকেল কলেজ হাসপাতালে তাঁকে পাঠানো হয়েছে। গলাচিপা (পটুয়াখালী) প্রতিনিধি| ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/492391/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81-%E0%A6%B6%E0%A6%A4%E0%A6%BE%E0%A6%A7%E0%A6%BF%E0%A6%95-%E0%A6%98%E0%A6%B0-%E0%A6%AC%E0%A6%BF%E0%A6%A7%E0%A7%8D%E0%A6%AC%E0%A6%B8%E0%A7%8D%E0%A6%A4--
--বজ্রপাত বজ্র আহত ক্ষতি নিহত বিধ্বস্ মারা হত --
--বজ্রপাতে দুজনের মৃত্যু শতাধিক ঘর বিধ্বস্ত--
--আপডেট: ০১:০৯, এপ্রিল ০২, ২০১৫--
--লক্ষ্মীপুরের রামগতিতে গতকাল বুধবার দুপুরে বজ্রপাতে দুজন আহত হয়েছেন। উপজেলার বাংলাবাজার রাস্তারমাথার অদূরে মেঘনা নদীতে এবং চর পোড়াগাছা ইউনিয়নের চরবেদমা এলাকায় এ ঘটনা ঘটে। নিহত দুই ব্যক্তি হলেন চরবেদমা এলাকার নুরুল হক (৪৫) এবং বাগেরহাটের কচুয়া উপজেলার মাদারতোলা গ্রামের ইমাম হোসেন (২৫)। রামগতির সেন্টারখাল ঘাটের মাছ ব্যবসায়ী (আড়তদার) মো. রফিক হাওলাদার জানান, তাঁর আড়তের জেলে ইমাম হোসেন, তোফাজ্জল হোসেন ও আলম হোসেন গতকাল দুপুরে মেঘনা নদীতে একটি ইঞ্জিনচালিত নৌকা নিয়ে মাছ ধরছিলেন। আকস্মিক বজ্রপাতে তাঁরা গুরুতর আহত হন। পরে তাঁদের রামগতি উপজেলা স্বাস্থ্য কমপ্লেক্সে নেওয়া হলে ইমাম হোসেনকে চিকিৎসক মৃত ঘোষণা করেন। রামগতি উপজেলা প্রকল্প বাস্তবায়ন কর্মকর্তা আমান উল্লাহ জানান, চর পোড়াগাছা ইউনিয়নের চরবেদমা এলাকার ব্যবসায়ী নুরুল হক ঝড়ের সময় মাঠ থেকে গরু আনতে গিয়ে বজ্রপাতের বিকট শব্দে জ্ঞান হারিয়ে ফেলেন। পরে তিনি ঘটনাস্থলেই মারা যান। রামগতি থানার ভারপ্রাপ্ত কর্মকর্তা (ওসি) আবুল কালাম আজাদ জানান, বজ্রপাতে একজন জেলে নিহত হয়েছেন। ঝড়ে আরও এক ব্যক্তি মারা যাওয়ার খবর তিনি শুনছেন। এদিকে কমলনগরে গতকাল দুপুরে ঝড়ের তাণ্ডবে ১২টি শিক্ষাপ্রতিষ্ঠানসহ শতাধিক ঘর বিধ্বস্ত হয়েছে। ঝোড়ো হাওয়ার কবলে পড়ে মেঘনা নদীতে মাছ ধরার একটি ট্রলার ডুবে গেছে। গাছপালা উপড়ে বিদ্যুতের সঞ্চালন লাইন ছিঁড়ে গেছে। পল্লী বিদ্যুতের কমলনগর উপকেন্দ্রের দায়িত্বপ্রাপ্ত কর্মকর্তা শরিয়ত উল্লাহ জানান, গাছ উপড়ে বিভিন্ন এলাকায় সঞ্চালন লাইন ছিঁড়ে যাওয়ায় পুরো উপজেলায় বিদ্যুৎ সরবরাহ বন্ধ রয়েছে। ঝড়ে ঘরচাপা পড়ে উপজেলার চরঠিকা এলাকায় দুই ব্যক্তি আহত হয়েছেন। তাঁদের মধ্যে আজগর হোসেনকে উপজেলা স্বাস্থ্য কমপ্লেক্সে ভর্তি করা হয়েছে। লুধুয়া মাছঘাটের ব্যবসায়ী মো. সোহেল জানান, মেঘনা নদীতে মাছ শিকারের সময় ঝড়ের কবলে পড়ে দুই জেলেসহ মোহাম্মদ মাঝির মাছ ধরার ট্রলার নদীতে ডুবে যায়। পরে তাঁরা সাঁতরিয়ে তীরে ওঠেন। চরকালকিনি ইউনিয়ন পরিষদের চেয়ারম্যান মো. ছায়েফ উল্লাহ জানান, তাঁর ইউনিয়নের তথ্যসেবা কেন্দ্র, ভূমি অফিস, দুইটি জামে মসজিদ, দুইটি শিক্ষাপ্রতিষ্ঠানসহ অর্ধশতাধিক ঘর বিধ্বস্ত হয়েছে। সাহেবেরহাট ইউনিয়ন পরিষদের চেয়ারম্যান মো. আবুল খায়ের জানান, তাঁর ইউনিয়নের মধ্য চরজগন্ধু সরকারি প্রাথমিক বিদ্যালয় ঝড়ে বিধ্বস্ত হয়েছে। এ ছাড়া ১০টি বসতঘর ক্ষতিগ্রস্ত হয়েছে। চরকাদিরা ইউনিয়ন পরিষদের চেয়ারম্যান আশ্রাফ উদ্দিন জানান, ঝড়ে তাঁর ইউনিয়নেও বেশ কিছু কাঁচা বসতঘর বিধ্বস্ত হয়েছে। উপজেলার পাটারিরহাট ইউনিয়ন পরিষদের সদস্য মো. শাহজাহান জানান, তাঁর এলাকায় ২০টি কাঁচাঘর বিধ্বস্ত হয়েছে। উপজেলা প্রকল্প বাস্তবায়ন কর্মকর্তা মনিরুল হক জানান, তিনি ক্ষতিগ্রস্ত এলাকা পরিদর্শন করছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/452/%E0%A6%95%E0%A6%B8%E0%A6%AC%E0%A6%BE-%E0%A6%93-%E0%A6%A8%E0%A6%AC%E0%A7%80%E0%A6%A8%E0%A6%97%E0%A6%B0%E0%A7%87-%E0%A6%9F%E0%A6%B0%E0%A7%8D%E0%A6%A8%E0%A7%87%E0%A6%A1%E0%A7%8B-%E0%A6%A8%E0%A6%BF%E0%A6%B9%E0%A6%A4-%E0%A7%A8--
--বজ্রপাত বজ্র আহত ক্ষতি নিহত বিধ্বস্ বৃষ্টি মৃত্যু হত --
--কসবা ও নবীনগরে টর্নেডো, নিহত ২--
--আপডেট: ১৬:৫৯, মে ০৮, ২০১৩--
--ব্রাহ্মণবাড়িয়ার কসবা উপজেলার মূলগ্রাম ইউনিয়নের নেয়ামতপুর ও নবীনগর উপজেলার কাইতলা ইউনিয়নের কোনাউর গ্রামে আজ বুধবার বেলা ১১টার দিকে টর্নেডো আঘাত হানে। এ সময় বজ্রপাতে নবীনগরের দুই গ্রামে দুজনের মৃত্যু হয়। দুই উপজেলায় দুই শতাধিক ব্যক্তি আহত হয়েছেন। এ ছাড়া ছয় শতাধিক বাড়িঘর বিধ্বস্ত হয়েছে। নিহত দুজন হলেন বিদ্যাকুট গ্রামের বাছির মিয়া (৩৫) ও  মিরপুর গ্রামের সাফিয়া খাতুন (৫০)। উপজেলা প্রশাসন সূত্রে জানা যায়, নেয়ামতপুর গ্রামটি কসবা উপজেলা সদর থেকে ২৫ কিলোমিটার দূরে অবস্থিত। খবর পেয়ে উপজেলা নির্বাহী কর্মকর্তা (ইউএনও) জালাল সাইফুর রহমান, কসবা থানার ভারপ্রাপ্ত কর্মকর্তা (ওসি) মোহাম্মদ বদরুল আলম তালুকদারসহ প্রশাসনের লোকজন ঘটনাস্থলে ছুটে যান। আহত ব্যক্তিদের প্রাথমিক চিকিত্সার জন্য নেয়ামতপুর সরকারি প্রাথমিক বিদ্যালয়ে একটি অস্থায়ী চিকিত্সাকেন্দ্র খোলা হয়েছে। গুরুতর আহত ব্যক্তিদের ব্রাহ্মণবাড়িয়া জেলা সদর হাসপাতালে পাঠানো হয়েছে। ঘটনার সত্যতা নিশ্চিত করে ইউএনও জালাল সাইফুর রহমান প্রথম আলো ডটকমকে বলেন, ক্ষতিগ্রস্ত ব্যক্তিদের মাথাপিছু ২০ কেজি করে চাল দেওয়া হবে। আহত ব্যক্তিদের চিকিত্সার জন্য তিন হাজার টাকা করে অর্থসহায়তা দেওয়া হবে। কোনাউর গ্রামের বাসিন্দা নাজমুল হক জানান, ১০-১২ মিনিটের প্রচণ্ড ঝড় ও বৃষ্টিতে বাজারসহ পূর্বপাড়া পুরোপুরি বিধ্বস্ত হয়। এতে গাছপালা, ঘরবাড়ি ও ফসলের ব্যাপক ক্ষয়ক্ষতি হয়। আহত হয় ১৫ জন। মুঠোফোনে নবীনগরের ইউএনও নাজিম উদ্দিনের সঙ্গে যোগাযোগ করা হলে ঘটনাস্থল থেকে তিনি জানান, ক্ষয়ক্ষতির তালিকা প্রস্তুত করা হচ্ছে। পরে এ বিষয়ে বিস্তারিত জানাবেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/529030/%E0%A6%AE%E0%A6%BE%E0%A6%97%E0%A7%81%E0%A6%B0%E0%A6%BE%E0%A6%AF%E0%A6%BC-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A4%E0%A6%BF%E0%A6%A8%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র নিহত মৃত্যু হত --
--মাগুরায় বজ্রপাতে তিনজনের মৃত্যু--
--আপডেট: ০১:৫৭, মে ১৬, ২০১৫--
--মাগুরায় গতকাল শুক্রবার সন্ধ্যায় বজ্রপাতে তিনজনের মৃত্যু হয়েছে। নিহত ব্যক্তিরা হলেন মাগুরা সদর উপজেলার বেঙ্গাবেরইল গ্রামের ট্রিপলতলার মোহাজার মণ্ডলের ছেলে মলিন হোসেন (১৫) ও মাগুরার সীমান্তে ঝিনাইদহ জেলার হাটগোপালপুর পাইকপাড়ার আবদুল আওয়ালের ছেলে মো. ওবায়দুল্লাহ (৪০)। অন্যজনের (আনুমানিক ২৬) বাড়ি মাগুরার আন্দোলবাড়িয়া গ্রামে। তবে তাঁর নাম জানা যায়নি। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/540733/%E0%A6%AA%E0%A7%80%E0%A6%B0%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BE%E0%A6%B0%E0%A7%80%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মৃত্যু --
--পীরগঞ্জে বজ্রপাতে নারীর মৃত্যু--
--আপডেট: ০০:১৭, মে ৩০, ২০১৫--
--ঠাকুরগাঁওয়ের পীরগঞ্জে বজ্রপাতে জান্নাতুন (৪০) নামের এক নারীর মৃত্যু হয়েছে। ঘটনাটি ঘটেছে গতকাল শুক্রবার সকাল ছয়টার দিকে উপজেলার সিন্দুরনা গ্রামে। গতকাল ভোররাত থেকেই ওই এলাকায় বৃষ্টি হচ্ছিল। সকাল ছয়টার দিকে সিন্দুরনা গ্রামের মো. আলমের স্ত্রী জান্নাতুন প্রকৃতির ডাকে ঘর থেকে বাইরে আসেন। এ সময় বজ্রপাতে তাঁর দেহ ঝলসে যায়। পরিবারের অন্যান্য সদস্য ও প্রতিবেশীরা মুমূর্ষু অবস্থায় পীরগঞ্জ উপজেলা স্বাস্থ্য কমপ্লেক্সে নিয়ে গেলে জরুরি বিভাগের কর্তব্যরত চিকিৎসক তাঁকে মৃত ঘোষণা করেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/613000/%E0%A6%AA%E0%A6%BE%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%B6%E0%A6%BF%E0%A6%B6%E0%A7%81%E0%A6%B8%E0%A6%B9-%E0%A7%A8%E0%A7%A7-%E0%A6%9C%E0%A6%A8-%E0%A6%86%E0%A6%B9%E0%A6%A4--
--বজ্রপাত বজ্র আহত বৃষ্টি হত --
--পাটগ্রামে বজ্রপাতে শিশুসহ ২১ জন আহত--
--আপডেট: ০২:০৬, আগস্ট ২৬, ২০১৫--
--লালমনিরহাটের পাটগ্রাম উপজেলায় গতকাল মঙ্গলবার দুপুরে পৌরসভাসহ বিভিন্ন ইউনিয়নে ভারী বৃষ্টিসহ বজ্রপাতে শিশুসহ ২১ জন আহত হয়েছে। এদের মধ্যে দুজনের অবস্থা আশঙ্কাজনক। পাটগ্রাম উপজেলা স্বাস্থ্য কমপ্লেক্স সূত্রে জানা গেছে, বজ্রপাতের ঘটনায় ২১ জনকে জরুরি বিভাগে চিকিৎসা দেওয়ার পর ১৯ জনকে হাসপাতালে ভর্তি করা হয়েছে। আহত ব্যক্তিদের মধ্যে দুজনের অবস্থা গুরুতর হওয়ায় উন্নত চিকিৎসার জন্য তাঁদের রংপুর মেডিকেল কলেজ হাসপাতালে পাঠানো হয়েছে। তাঁরা হলেন জগৎবেড় ইউনিয়নের জগৎবেড় গ্রামের আলম (৩৫) এবং জোংড়া ইউনিয়নের মমিনপুর গ্রামের এনামুল হক (৩৫)। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/610/%E0%A6%AC%E0%A7%8D%E0%A6%B0%E0%A6%BE%E0%A6%B9%E0%A7%8D%E0%A6%AE%E0%A6%A3%E0%A6%AC%E0%A6%BE%E0%A6%A1%E0%A6%BC%E0%A6%BF%E0%A6%AF%E0%A6%BC%E0%A6%BE%E0%A6%AF%E0%A6%BC-%E0%A6%A4%E0%A6%BF%E0%A6%A8-%E0%A6%AE%E0%A6%BF%E0%A6%A8%E0%A6%BF%E0%A6%9F%E0%A7%87-%E0%A6%B2%E0%A6%A8%E0%A7%8D%E0%A6%A1%E0%A6%AD%E0%A6%A8%E0%A7%8D%E0%A6%A1-%E0%A6%A4%E0%A6%BF%E0%A6%A8-%E0%A6%97%E0%A7%8D%E0%A6%B0%E0%A6%BE%E0%A6%AE--
--বজ্রপাত বজ্র আহত ক্ষতি নিহত বিধ্বস্ মারা হত --
--ব্রাহ্মণবাড়িয়ায় তিন মিনিটে লন্ডভন্ড তিন গ্রাম--
--আপডেট: ০২:৫৬, মে ০৯, ২০১৩--
--ব্রাহ্মণবাড়িয়ার কসবা উপজেলার দুটি গ্রাম ও পার্শ্ববর্তী নবীনগর উপজেলার একটি গ্রামের ওপর দিয়ে গতকাল বুধবার টর্নেডো বয়ে গেছে। মাত্র তিন মিনিটের এই টর্নেডোর আঘাতে লন্ডভন্ড হয়ে গেছে গ্রামগুলো। বিধ্বস্ত হয়েছে কয়েক শ বাড়িঘর। আহত হয়েছে তিন শতাধিক লোক। উপড়ে গেছে বিদ্যুতের লাইন ও বহু গাছপালা।এ সময় বজ্রপাতে নবীনগরে মারা গেছেন দুজন। গতকাল দেশের আরও কয়েকটি স্থানে কালবৈশাখীতে ক্ষয়ক্ষতির খবর পাওয়া গেছে। প্রতিনিধিদের পাঠানো খবর:ব্রাহ্মণবাড়িয়া: কসবার নেয়ামতপুরসহ আশপাশের তিনটি গ্রামে বেলা ১১টায় ওই টর্নেডো আঘাত হানে। উপজেলা পরিষদের চেয়ারম্যান জানান, এতে সাত-আট শ বাড়িঘর বিধ্বস্ত হয়েছে। আহত হয়েছে তিন শতাধিক লোক। স্থানীয় নেয়ামতপুর সরকারি প্রাথমিক বিদ্যালয়ে অস্থায়ী স্বাস্থ্যশিবির স্থাপন করা হয়েছে। গুরুতর আহত ব্যক্তিদের জেলার সদর হাসপাতাল, উপজেলা স্বাস্থ্য কমপ্লেক্সসহ বিভিন্ন সরকারি ও বেসরকারি ক্লিনিকে চিকিৎসা দেওয়া হচ্ছে।প্রত্যক্ষদর্শী ও ক্ষতিগ্রস্ত ব্যক্তিরা জানান, কসবার নেয়ামতপুর ও চন্দ্রপুর এবং নবীনগরের কোনাউর গ্রামের ওপর দিয়ে বয়ে যাওয়া টর্নেডোর স্থায়িত্ব ছিল তিন মিনিট। টর্নেডো শেষে দুপুরে উপজেলার বিনাউটি ও গাববাড়ি গ্রামে কালবৈশাখীতে ১০টি ঘর বিধ্বস্ত হয়। বিনাউটির হারুনুর রশিদ খান উচ্চবিদ্যালয়ের টিনের চালা উড়ে গিয়ে ছয় শিক্ষার্থী ও একজন শিক্ষক আহত হন। টর্নেডোয় প্রায় দুই কিলোমিটার এলাকার বিদ্যুৎ লাইন বিধ্বস্ত হয়েছে। বিকল হয়েছে দুটি ট্রান্সফরমার। বিদ্যুৎ লাইন মেরামত করতে অন্তত তিন-চার দিন লাগবে বলে জানিয়েছেন জেলা পল্লী বিদ্যুৎ সমিতির উপমহাব্যবস্থাপক মিজানুর রহমান।জেলা প্রশাসক নূর মোহাম্মদ মজুমদার, অতিরিক্ত জেলা প্রশাসক (সার্বিক) আজাদ ছাল্লাল, জেলা পুলিশ সুপার মো. মনিরুজ্জামান, কসবা উপজেলা পরিষদের চেয়ারম্যান রুহুল আমিন ভূঁইয়া, উপজেলা নির্বাহী কর্মকর্তা (ইউএনও) জালাল সাইফুর রহমান ও থানার ভারপ্রাপ্ত কর্মকর্তা (ওসি) মো. বদরুল আলম তালুকদার ক্ষতিগ্রস্ত এলাকা পরিদর্শন করেছেন।উপজেলা স্বাস্থ্য কমপ্লেক্সের আবাসিক স্বাস্থ্য কর্মকর্তা (আরএমও) গোলাম মোস্তফার নেতৃত্বে নেয়ামতপুর প্রাথমিক বিদ্যালয়ে অস্থায়ী স্বাস্থ্যশিবির বসানো হয়েছে। শিবিরে ইতিমধ্যে শতাধিক আহত ব্যক্তিকে প্রাথমিক চিকিৎসা দেওয়া হয়েছে। গুরুতর আহত ব্যক্তিদের হাসপাতালগুলোতে পাঠানো হয়েছে। ফায়ার সার্ভিস ও পল্লী বিদ্যুতের কর্মীরা উপড়ে পড়া বিদ্যুতের খুঁটি ও গাছপালা অপসারণসহ বিভিন্ন কাজে এলাকায় সহযোগিতা করছেন। অশীতিপর সিরাজ মিয়া বলেন, ‘এত বড় দুর্যোগ আগে আমি দেখিনি। কয়েক মিনিটের মধ্যে সবকিছু শেষ হয়ে গেছে। টিনের সাতটি বসতঘর ও দুটি দোকান বিধ্বস্ত হয়েছে। মালামাল রাখা দূরের কথা, কোথাও দাঁড়ানোরই জায়গা নেই।’ স্থানীয় তাহের মিয়ার স্ত্রী বলেন, ‘আট ছেলেমেয়ে নিয়ে খোলা আকাশের নিচে দাঁড়িয়ে আছি। চাল, চুলা কিছু নেই।’ উপজেলা পরিষদের চেয়ারম্যান বলেন, উপজেলা পরিষদ থেকে দুর্গত ব্যক্তি ও পরিবারগুলোকে আরও সাহায্য দেওয়া হবে। ইউএনও বলেন, ক্ষতিগ্রস্ত প্রতি পরিবারকে ২০ কেজি চাল এবং গুরুতর আহত ব্যক্তিদের তিন হাজার টাকা করে দেওয়া হয়েছে। নবীনগর প্রতিনিধি জানান, ঝড়ের সময় বজ্রপাতে উপজেলার বিদ্যাকুট গ্রামের বাছির মিয়া (৩৫) ও মিরপুর গ্রামের সাফিয়া খাতুন (৫০) মারা গেছেন। উপজেলা পরিষদের চেয়ারম্যান জিয়াউল হক সরকার ও উপজেলা নির্বাহী কর্মকর্তা (ইউএনও) নাজিম উদ্দীনসহ ঊর্ধ্বতন কর্মকর্তারা ঘটনাস্থল পরিদর্শন করেছেন। জিয়াউল হক বলেন, ক্ষতিগ্রস্তদের তালিকা তৈরি করা হচ্ছে। এখন পর্যন্ত ক্ষতিগ্রস্তদের কিছু অর্থ সাহায্য দেওয়া হয়েছে। সম্পূর্ণ তালিকা পাওয়ার পর সরকারিভাবে সহযোগিতা দেওয়া হবে। রাঙ্গুনিয়া (চট্টগ্রাম): রাঙ্গুনিয়ায় গতকাল দুপুরে কালবৈশাখীর সময় চট্টগ্রাম-কাপ্তাই সড়কের দুই পাশের বিভিন্ন প্রজাতির ২৫টি গাছ উপড়ে গেছে। এতে এ সড়কে যানবাহন চলাচল বন্ধ হয়ে যায়। সড়কের দক্ষিণে রাঙ্গুনিয়া কলেজ বিল এবং উত্তরে গুমাইবিলের প্রায় ২০০ একর জমির পাকা বোরো ধান মাটিতে মিশে গেছে।  অষ্টগ্রাম (কিশোরগঞ্জ): কালবৈশাখীতে গতকাল সকালে উপজেলার পূর্ব অষ্টগ্রাম ইউনিয়নে অর্ধশত ঘরবাড়ি বিধ্বস্ত হয়েছে। উড়ে গেছে স্থানীয় তাহেরাবাদ হাফেজিয়া মাদ্রাসার ছাদ। আহত হয়েছেন অন্তত আটজন। ঝড়ে ক্ষতিগ্রস্ত হয়েছে ফসলি জমি। ইউনিয়ন পরিষদের (ইউপি) চেয়ারম্যান সায়িদ আহমেদ বলেন, ঝড়ে বেশ কিছু পরিবার গৃহহীন হয়ে পড়েছে। গজারিয়া (মুন্সিগঞ্জ): উপজেলায় গতকাল বিকেলে কালবৈশাখীতে গাছপালা ও ঘরবাড়ির ব্যাপক ক্ষতি হয়েছে। ঝড়ে বালুয়াকান্দি এলাকায় ঢাকা-চট্টগ্রাম মহাসড়কে অর্ধশতাধিক গাছ ভেঙে পড়লে প্রায় তিন ঘণ্টা যানবাহন চলাচল বন্ধ হয়ে যায়। সন্ধ্যা সাড়ে সাতটার পর যানবাহন চলাচল আবার শুরু হয়। ভবেরচর মহাসড়ক পুলিশ ফাঁড়ির সার্জেন্ট জয়নাল আবেদীন এ খবর নিশ্চিত করেছেন। ঝড়ের সময় বজ্রপাতে হোসেনদী এলাকায় সজল হক (৫০) নামের এক ব্যক্তি নিহত হন। বজ্রপাতে আহত হন কাউনিয়াকান্দি গ্রামের রাজিয়া সুলতানা (২০)। এদিকে, ঝড়ে আড়ালিয়া গ্রামের ১৫টি ঘর উড়ে গিয়ে কাছের মেঘনা নদীতে গিয়ে পড়ে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/621463/%E0%A6%A6%E0%A7%81%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মৃত্যু হত --
--দুজনের মৃত্যু--
--০১:০৪, সেপ্টেম্বর ০৪, ২০১৫--
--নেত্রকোনার মোহনগঞ্জে গতকাল বৃহস্পতিবার বজ্রপাতে সেলিম মিয়া (২৫) ও বিদ্যুৎস্পৃষ্টে সাগর মিয়া (১২) নামের এক শিশুর মৃত্যু হয়েছে। এলাকার কয়েকজন বাসিন্দা বলেন, সকাল আটটার দিকে পৌর শহরের সাতুর এলাকার সেলিম বিলে মাছ ধরতে গিয়ে বজ্রপাতে আহত হন। পরে স্থানীয় ব্যক্তিরা উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাঁকে মৃত ঘোষণা করেন। সকাল ১০টার দিকে জালালপুর গ্রামের শাহাবুর রহমানের ছেলে সাগর নিজ ঘরে বিদ্যুৎস্পৃষ্টে আহত হয়। পরে পরিবারের লোকজন স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাকে মৃত ঘোষণা করেন। ধরমপাশা (সুনামগঞ্জ) প্রতিনিধি| ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/7880/%E0%A6%A6%E0%A7%81%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মারা মৃত্যু হত --
--দুজনের মৃত্যু--
--আপডেট: ০৩:৩৩, জুন ০৭, ২০১৩--
--ময়মনসিংহের ফুলপুর উপজেলায় গতকাল বৃহস্পতিবার দুপুরে বজ্রপাতে দুজনের মৃত্যু হয়েছে। তাঁরা হলেন উপজেলার পারুলীতলা গ্রামের আবদুল জব্বার (৬৫) ও পুরাপুটিয়া গ্রামের আলী আকবরের অষ্টম শ্রেণী পড়ুয়া ছেলে জহিরুল ইসলাম (১৪)। জব্বারের ছেলে আবদুল মালেক জানান, বওলা গ্রামের ইটভাটা থেকে স্থানীয় বাজারে যাওয়ার সময় তাঁর বাবা মারা যান। অপরদিকে জহিরুলের চাচা মোতালেব মিয়া বলেন, মাঠে খেলা করার সময় জহিরুল বজ্রপাতে আহত হন। পরে ফুলপুর স্বাস্থ্য কমপ্লেক্সে নেওয়া হলে কর্তব্যরত চিকিৎসক তাঁকে মৃত ঘোষণা করেন।  ফুলপুর (ময়মনসিংহ) প্রতিনিধি। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/513052/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A7%A8%E0%A7%AE%E0%A6%9F%E0%A6%BF-%E0%A6%AE%E0%A6%B9%E0%A6%BF%E0%A6%B7%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র ক্ষতি মৃত্যু --
--বজ্রপাতে ২৮টি মহিষের মৃত্যু--
--০৩:০২, এপ্রিল ২৬, ২০১৫--
--পটুয়াখালীর গলাচিপা উপজেলার পানপট্টি ইউনিয়নের কাছে আগুনমুখা মোহনায় বজ্রপাতে ২৮টি মহিষের মৃত্যু হয়েছে। গতকাল শনিবার সকাল ছয়টার দিকে এ ঘটনা ঘটে। পানপট্টি ইউপির সাবেক সদস্য মো. ইলিয়াস জানান, সকালে পানপট্টি ও গলাচিপা ইউনিয়নের কয়েকজন কৃষকের প্রায় ৬০টি মহিষ ঘাস খাওয়ানোর জন্য পানপট্টি থেকে আগুনমুখা মোহনা পার করে ছোট কারফারমা চরে নেওয়া হচ্ছিল। এ সময় বজ্রপাতে নদীর মধ্যেই ২৮টি মহিষের মৃত্যু হয়। পরে এলাকার লোকজন ট্রলার নিয়ে মহিষের মৃতদেহগুলো নদী থেকে উদ্ধার করেন। এ ব্যাপারে গলাচিপার ইউএনও মো. মাহবুব আলম বলেন, একসঙ্গে ২৮টি মহিষের মৃত্যু একটি মর্মান্তিক ঘটনা। যতটুকু সম্ভব ক্ষতিগ্রস্তদের সহায়তা করার চেষ্টা করা হবে। গলাচিপা (পটুয়াখালী) প্রতিনিধি| ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/528997/%E0%A6%A6%E0%A7%81%E0%A6%87-%E0%A6%9C%E0%A7%87%E0%A6%B2%E0%A6%BE%E0%A6%AF%E0%A6%BC-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A7%A9-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মারা মৃত্যু --
--দুই জেলায় বজ্রপাতে ৩ জনের মৃত্যু--
--আপডেট: ০১:৪৯, মে ১৬, ২০১৫--
--গাজীপুর ও নরসিংদীতে গতকাল শুক্রবার বজ্রপাতে তিনজনের মৃত্যু হয়েছে। গাজীপুরের শ্রীপুর উপজেলার কাওরাইদ ইউনিয়নের বেলদিয়া গ্রামে গতকাল বেলা দুইটার দিকে বজ্রপাতে মৃত ব্যক্তিরা হলেন গ্রামের কৃষক নছর উদ্দিন ওরফে নওশাদ (৬০) ও টাঙ্গাইলের মধুপুর উপজেলার নওরী এলাকার খেতমজুর ছফির উদ্দিন (৩৫)। উপজেলা স্বাস্থ্য কমপ্লেক্সের জরুরি বিভাগের চিকিৎসক শারমিন জানান, হাসপাতালে আনার আগেই নছর উদ্দিন ও ছফির উদ্দিন মারা যান। নরসিংদীর শিবপুর উপজেলার উত্তর সাধারচর এলাকায় গতকাল বিকেল চারটায় বজ্রপাতে স্থানীয় সেলু মিয়ার ছেলে বাদলের মৃত্যু হয়। স্থানীয় কয়েকজন জানান, বাদল মাঠে ধান কাটতে গেলে হঠাৎ ঝোড়ো বাতাস ও বজ্রপাত শুরু হয়। তাড়াতাড়ি বাড়ি ফেরার চেষ্টা করলেও পথেই বাদলের ওপর বাজ পড়ে। এতে ঘটনাস্থলেই তিনি মারা যান। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/645805/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত নিহত মারা হত --
--বজ্রপাতে নিহত--
--আপডেট: ০২:১৭, অক্টোবর ০৪, ২০১৫--
--মুন্সিগঞ্জের গজারিয়া উপজেলার বড় রায়পাড়া গ্রামের খালে মাছ ধরার সময় গতকাল দুপুরে বজ্রপাতে দুই জেলে নিহত এবং অপর দুজন আহত হয়েছেন। নিহত ব্যক্তিরা হলেন বড় রায়পাড়া গ্রামের আক্তার হোসেন (৩৫) ও জানে আলম (৪০)। ঝড়ের মধ্যে খালে দুটি নৌকায় চারজন জেলে মাছ ধরছিলেন। এ সময় বজ্রপাতে একটি নৌকার দুজন ঘটনাস্থলেই মারা যান। পাশের নৌকার দুই আরোহী কাউছার হোসেন (২৫) ও কবির হোসেন (৪০) গুরুতর আহত হন।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/543577/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত মারা হত --
--বজ্রপাতে মৃত্যু--
--০১:৫১, জুন ০২, ২০১৫--
--লালমনিরহাটের পাটগ্রাম পৌরসভার দুবেরহাট ডাঙ্গাপাড়া গ্রামে গতকাল সোমবার বজ্রপাতে মোকলেছার রহমান (২৭) নামের এক শ্রমিক মারা গেছেন। তাঁর বাড়ি পাটগ্রাম পৌরসভার ১ নম্বর ওয়ার্ডের দুবেরহাট ডাঙ্গাপাড়া গ্রামে। এলাকাবাসী জানান, গতকাল সকাল সাড়ে আটটায় বাড়ির সামনের খেত থেকে গরু নিয়ে আসার পথেই বজ্রপাতে তিনি আহত হন। বাড়ির আশপাশের লোকজন তাঁকে উদ্ধার করে চিকিৎসার জন্য পাটগ্রাম উপজেলা স্বাস্থ্য কমপ্লেক্সে নেওয়ার পথেই মারা যান। পাটগ্রাম পৌরসভার ১ নম্বর ওয়ার্ড কাউন্সিলর রফিকুল ইসলাম বজ্রপাতে মোকলেছার নিহতের সত্যতা নিশ্চিত করেছেন। পাটগ্রাম (লালমনিরহাট) প্রতিনিধি ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/598837/%E0%A6%95%E0%A6%B8%E0%A6%AC%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত নিহত বৃষ্টি হত --
--কসবায় বজ্রপাতে দুজন নিহত--
--আপডেট: ১৮:৫৬, আগস্ট ১০, ২০১৫--
--ব্রাহ্মণবাড়িয়ার কসবা উপজেলায় আজ সোমবার বিকেল তিনটার দিকে বজ্রপাতে দুই ব্যক্তি নিহত হয়েছেন। আহত হয়েছেন চারজন। নিহত ব্যক্তিরা হলেন সুনামগঞ্জের দোয়ারা বাজার উপজেলার কেবলাই গ্রামের আতর আলীর ছেলে আবদুল গফুর (৫০), একই গ্রামের ধন মিয়ার পুত্র আবদুল হামিদ (৫০)। তাঁরা শ্রমিক হিসেবে কাজ করতেন। বজ্রপাতে আহত ব্যক্তিরা হলেন সুনামগঞ্জের দোয়ারা বাজার উপজেলার নমসানিয়া গ্রামের সামসুদ্দিন মিয়ার পুত্র মরম আলী (৪০), একই উপজেলার শামাসানিয়া গ্রামের তাহের আলীর পুত্র সাইদুর রহমান (৩২), কসবা উপজেলার গুরুহিত গ্রামের তাহের মিয়ার পুত্র আমিরুল (৩৫) ও তাঁর ছেলে শাহাবুদ্দিন (৩)। তাঁদের মধ্যে শাহাবুদ্দিনের অবস্থা আশঙ্কাজনক হওয়ায় তাকে কুমিল্লা মেডিকেল কলেজ হাসপাতালে ভর্তি করা হয়েছে। আহত বাকি তিনজনকে কসবা উপজেলা স্বাস্থ্য কমপ্লেক্সে ভর্তি করা হয়েছে। কসবার উপজেলা নির্বাহী কর্মকর্তা (ইউএনও) মুহাম্মদ আরিফুল ইসলাম হাসপাতালে নিহত ও আহত ব্যক্তিদের দেখতে যান। এ সময় ইউএনওর উপস্থিতিতে নিহত দুজনের লাশ হস্তান্তর করা হয়। প্রত্যক্ষদর্শী ও পুলিশ সূত্রে জানা গেছে, সুনামগঞ্জের কয়েকজন শ্রমিক বিনাউটি ইউনিয়নের টিঘরিয়া গ্রামের বাদল মিয়ার বাড়িতে থেকে কাজ করতেন। আজ বিকেলে ওই শ্রমিকেরা জমির ধান মাড়াইয়ের কাজ করছিলেন। বিকেল তিনটায় দিকে হঠাৎ বজ্রসহ বৃষ্টি শুরু হয়। তখন বজ্রপাত হলে গফুর, হামিদ, মরম, সাইদুর, আমিরুল, ও শাহাবুদ্দিন আহত হন। তাঁদের উদ্ধার করে কসবা উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসা কর্মকর্তা গফুর ও হামিদকে মৃত ঘোষণা করেন। কসবা উপজেলা স্বাস্থ্য কমপ্লেক্সের আবাসিক স্বাস্থ্য কর্মকর্তা (আরএমও) মামুনুর রহমান বলেন, শাহাবুদ্দিনের অবস্থা আশঙ্কাজনক হওয়ায় তাঁকে কুমিল্লায় পাঠানো হয়েছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/865/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A7%E0%A7%AF--
--বজ্রপাত বজ্র আহত নিহত মারা হত --
--বজ্রপাতে নিহত ১৯--
--আপডেট: ০২:৪৪, মে ১০, ২০১৩--
--কুমিল্লার বিভিন্ন উপজেলায় গতকাল বৃহস্পতিবার বজ্রপাতে ছয়জন নিহত হয়েছেন। কিশোরগঞ্জের অষ্টগ্রামে বজ্রপাতে মারা গেছেন তিনজন কৃষিশ্রমিক। ব্রাহ্মণবাড়িয়ার নাসিরনগর উপজেলায় নিহত হয়েছেন আরও তিনজন। এ ছাড়া গতকাল দেশের বিভিন্ন স্থানে বজ্রপাতে মারা গেছেন আরও সাতজন। ঢাকার বাইরে প্রথম আলোর নিজস্ব প্রতিবেদক ও প্রতিনিধিদের পাঠানো খবর: কুমিল্লা: বিকেলে মুরাদনগরের সুবিলারচর গ্রামে আবুল কালাম (২৮), তাঁর ভাই মামুন (২৫) ও গিয়াস উদ্দিন (৩০) জমিতে ধান কাটতে যান। ওই সময় বজ্রপাতে আবুল কালাম নিহত হন। দুপুরে বুড়িচংয়ের বাকশিমুল মধ্যপাড়ায় বজ্রপাতে আশিক (২২) নামের এক ব্যক্তি নিহত হন। চান্দিনার ফাঐ গ্রামে দুপুরে বজ্রপাতে সহিদুল ইসলাম নামের এক ব্যক্তি নিহত হন। তিতাসে সকালে বজ্রপাতে চররাজাপুর গ্রামের আক্তার হোসেনের স্ত্রী সেলিনা (৩৫) ও ভিটিকান্দি ইউনিয়নের সাদ্দাম (১৮) নিহত হন। লাকসামে বজ্রপাতে সোহাগ (১৭) নামের এক কিশোর নিহত হয়েছে। তার বাড়ি মজুন্দা গ্রামে। ভৈরব: অষ্টগ্রামে সকালে বজ্রপাতে তিনজন কৃষিশ্রমিক নিহত হয়েছেন। নিহত ব্যক্তিরা হলেন কুড়িগ্রামের রৌমারী উপজেলার বোয়ালী গ্রামের সবুর (৩২) ও মির্জাপাড়া গ্রামের আকাব্বর (৩৫) এবং অষ্টগ্রামের সাভিয়ানগর গ্রামের আল আমিন (২০)। এছাড়া বাজিতপুরে বজ্রপাতে দুলাল নামের এক কৃষিশ্রমিক নিহত হয়েছেন। ব্রাহ্মণবাড়িয়া: নাসিরনগরের খাগালিয়া গ্রামে বেলা ১১টার দিকে বজ্রপাতে ওই গ্রামের কৃষক শান্তাজ মিয়া (৪০) ও তাঁর স্ত্রী নাজমা (৩৩) এবং একই গ্রামের কিশোর আলম (১৪) নিহত হন। নিকলী: নিকলীর বরুলিয়ার হাওরে দুপুরে বজ্রপাতে কাউসার (১৮) নামের এইচএসসির এক পরীক্ষার্থী নিহত হয়েছেন। তাঁর বাড়ি নিকলী সদর ইউনিনের কুর্শা পূর্বপাড়া গ্রামে। একই সময়ে ঘোড়াদিঘা গ্রামের রবিউল্লা (৩৫) বজ্রপাতে মারা যান। পূর্বধলা: পূর্বধলায় সকালে বজ্রপাতে ফুল বানু (৪০) নামের এক নারী নিহত হয়েছেন। তিনি উপজেলার বুধি গ্রামের আবু সিদ্দিকের স্ত্রী। নান্দাইল: সকালে বজ্রপাতে কাজল নামের এক যুবক নিহত হয়েছেন। তাঁর বাড়ি ধনারামা গ্রামে। কেন্দুয়া: কেন্দুয়ার কুমুরউড়া গ্রামে সকালে বজ্রপাতে সেলিম (২৫) নামের এক যুবক নিহত হয়েছেন। এ সময় একই বাড়ির আঙ্গুরা বেগম (৪৫) নামের এক নারী আহত হন। দিরাই: দিরাইয়ের বরইতিয়র গ্রামের উত্তরে দুপুরে বজ্রপাতে সাগর মিয়া (১৩) নামের সপ্তম শ্রেণীর এক ছাত্র নিহত হয়েছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/188803/%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মারা --
--কিশোরের মৃত্যু--
--০১:২৯, এপ্রিল ১০, ২০১৪--
--মৌলভীবাজারের রাজনগর উপজেলার পাঁচগাঁও ইউনিয়নে বজ্রপাতে রাসেদ মিয়া (১৩) নামে এক কিশোর মারা গেছে। গতকাল বুধবার সকাল সাড়ে নয়টার দিকে এ ঘটনাটি ঘটে। সে উপজেলার পাঁচগাঁও ইউনিয়নের শারমপুর গ্রামের সৈয়দ আলীর ছেলে। স্থানীয় সূত্রে জানা গেছে, ঘটনার সময় রাসেদ মিয়া কাওয়াদীঘি হাওর থেকে ঘাস নিয়ে বাড়ি ফিরছিল। বাড়ির পাশে আসার পর বৃষ্টি শুরু হয়। এ সময় হঠাৎ বিকট শব্দে বজ্রপাত হলে সে পার্শ্ববর্তী ধানখেতে লুটিয়ে পড়ে। সেখানে কয়েকটি শিশু খেলা করছিল। রাসেদকে পড়ে থাকতে দেখে তারা বাড়িতে খবর দেয়। পরে স্বজনেরা  উদ্ধার করে রাজনগর উপজেলা স্বাস্থ্য কমপ্লেক্সে নিয়ে গেলে চিকিৎসক তাকে মৃত ঘোষণা করেন। l মৌলভীবাজার প্রতিনিধি। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/617593/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মারা মৃত্যু হত --
--বজ্রপাতে মৃত্যু--
--আপডেট: ০১:৩১, আগস্ট ৩১, ২০১৫--
--ঠাকুরগাঁওয়ে গতকাল রোববার বজ্রপাতে দুজন মারা গেছেন। এলাকাবাসী সূত্রে জানা গেছে, হরিপুর উপজেলার কান্ধাল গ্রামের রিয়াজুল গতকাল সকালে গরুর ঘাস কাটতে বাড়ি থেকে বেরিয়ে বজ্রপাতে গুরুতর আহত হন। প্রতিবেশী লোকজন আহত অবস্থায় তাঁকে হরিপুর উপজেলা স্বাস্থ্য কমপ্লেক্সে ভর্তি করেন। সেখান থেকে রিয়াজুলকে দিনাজপুর মেডিকেল কলেজ হাসপাতালে পাঠানো হলে রাস্তায় তিনি মারা যান। অন্যদিকে গতকাল সকাল ১০টার দিকে সদর উপজেলার সালন্দর ইউনিয়নের শাহাপাড়া গ্রামের আশরাফুল ধানখেতে মাছ ধরারত অবস্থায় বজ্রপাতে ঘটনাস্থলেই মারা যান। হরিপুর ইউনিয়ন পরিষদের চেয়ারম্যান মমিনুল ইসলাম ও ঠাকুরগাঁও সদর থানার ওসি এ কে এম মেহেদী হাসান বজ্রপাতে মৃত্যুর ঘটনা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/528769/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A4%E0%A6%BF%E0%A6%A8%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মারা মৃত্যু --
--বজ্রপাতে তিনজনের মৃত্যু--
--আপডেট: ০০:৫৭, মে ১৬, ২০১৫--
--নেত্রকোনার আটপাড়া উপজেলার রূপচন্দ্রপুর গ্রামে গতকাল শুক্রবার দুপুরে বজ্রপাতে ইঞ্জিল মিয়া (৪০) নামের এক কৃষকের মৃত্যু হয়েছে। এদিকে কেন্দুয়ার কাওড়া গ্রামের হাফেজ মো. হাবিবুর রহমানের ছেলে সপ্তম শ্রেণির শিক্ষার্থী মো. শহীদুল্লাহ্ সকােল বাড়ির সামনে বজ্রপাতে মারা যান এ ছাড়া মৌলভীবাজারের শ্রীমঙ্গলে গতকাল বেলা তিনটার দিকে বজ্রপাতে সফর মিয়া (৮) নামের এক শিশুর মৃত্যু হয়েছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/584128/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95%E0%A6%B8%E0%A6%B9-%E0%A6%A6%E0%A7%81%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র নিহত বৃষ্টি মারা হত --
--বজ্রপাতে শিক্ষকসহ দুজনের মৃত্যু--
--আপডেট: ০১:২২, জুলাই ২৫, ২০১৫--
--চাঁপাইনবাবগঞ্জের গোমস্তাপুর উপজেলায় পৃথক দুটি বজ্রপাতের ঘটনায় শিক্ষকসহ দুই ব্যক্তি মারা গেছেন। গতকাল শুক্রবার পার্বতীপুর ইউনিয়নের আড্ডা গ্রামে এ ঘটনা ঘটে। নিহত ব্যক্তিরা হলেন ওই গ্রামের সোনাবর উচ্চবিদ্যালয়ের প্রধান শিক্ষক মোতাহার হোসেন (৪৫) ও রফিকুল ইসলামের স্ত্রী সোনা বেগম (৪০)। পার্বতীপুর ইউনিয়ন পরিষদের (ইউপি) চেয়ারম্যান মোয়াজ্জেম হোসেন জানান, গতকাল দুপুরে বৃষ্টির মধ্যে নিজের বাড়ির ছাদে কাজ করছিলেন মোতাহার হোসেন এবং বাড়ির উঠানে কাজ করছিলেন সোনা বেগম। এ সময় বজ্রপাত হলে দুজনই ঘটনাস্থলেই মারা যান।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/48269/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত নিহত বৃষ্টি মারা হত --
--বজ্রপাতে নিহত--
--০২:৩৯, সেপ্টেম্বর ১৮, ২০১৩--
--সিরাজগঞ্জের উল্লাপাড়ায় মাছ ধরতে গিয়ে আজিজুল ইসলাম (৪২) নামের এক ব্যক্তি বজ্রপাতে নিহত হয়েছেন। এ সময় দুজন আহত হন। গতকাল মঙ্গলবার দুপুরে এ ঘটনা ঘটে। আহত দুজন হলেন শামীম হোসেন ও আবু তালেব। পুলিশ ও এলাকাবাসী জানান, দুপুরে তাঁরা খালে নৌকা নিয়ে মাছ ধরছিলেন। এ সময় বৃষ্টির মধ্যে বজ্রপাত হলে তাঁরা আহত হন। পরে উল্লাপাড়া উপজেলা স্বাস্থ্য কমপ্লেক্সে নেওয়ার পথে আজিজুল মারা যান।  নিজস্ব প্রতিবেদক, সিরাজগঞ্জ ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/522718/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মৃত্যু --
--বজ্রপাতে মৃত্যু--
--০০:৩৯, মে ০৯, ২০১৫--
--মাঠে ধান কাটতে গিয়ে গতকাল শুক্রবার ভোরে বজ্রপাতে জাহিরুল ইসলাম (২৫) নামের এক শ্রমিকের মৃত্যু হয়েছে। নওগাঁর মহাদেবপুর উপজেলার চেরাগপুর ইউনিয়নের কুরমইল গ্রামের মাঠে ঘটনাটি ঘটেছে। গ্রামবাসী সূত্র জানায়, চাঁপাইনবাবগঞ্জের শিবগঞ্জ উপজেলার পিটালিতলা গ্রামের ১৬ জন শ্রমিক কয়েক দিন ধরে মহাদেবপুরের কুরমইল গ্রামের কৃষক জাবেদ খাঁর বাড়িতে এসে ধান কাটার কাজ করছিলেন। গতকাল ভোর সাড়ে পাঁচটার দিকে শ্রমিকেরা মাঠে ধান কাটতে গেলে বজ্রপাতে ঘটনাস্থলেই জাহিরুল ইসলামের মৃত্যু হয়। তিনি চাঁপাইনবাবগঞ্জের পিটালিতলা গ্রামের মৃত জালাল উদ্দীনের ছেলে। আদমদীঘি (বগুড়া) প্রতিনিধি| ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/239404/%E0%A6%97%E0%A6%BE%E0%A6%9B%E0%A6%9A%E0%A6%BE%E0%A6%AA%E0%A6%BE%E0%A7%9F-%E0%A6%93-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A4%E0%A6%BF%E0%A6%A8%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত ক্ষতি ঝড় বিধ্বস্ মারা মৃত্যু হত --
--গাছচাপায় ও বজ্রপাতে তিনজনের মৃত্যু--
--আপডেট: ০১:৩৪, জুন ১২, ২০১৪--
--চাঁপাইনবাবগঞ্জের শিবগঞ্জ ও গোমস্তাপুর উপজেলায় গতকাল বুধবার সকালে ঝড়ে দুই শতাধিক ঘরবাড়ি ক্ষতিগ্রস্ত হয়েছে। উপড়ে পড়েছে বিপুল পরিমাণ আমগাছ। এ সময় গাছ চাপা পড়ে ও বজ্রপাতে তিনজনের মৃত্যু হয়েছে। আহত হয়েছেন আরও ১০ জন। শিবগঞ্জের ভারপ্রাপ্ত ইউএনও আসাদ উদ্দীন জানান, সকাল সাড়ে সাতটার দিকে মাত্র আধা ঘণ্টার ঝড়ে শিবগঞ্জ উপজেলার বিনোদপুর, খাসেরহাট, ছাত্রজিতপুরসহ কয়েকটি এলাকায় ২৯০টি ঘরবাড়ি ক্ষতিগ্রস্ত হয়েছে। এর মধ্যে কিছু বাড়ির টিনের চাল উড়ে গেছে। আবার কিছু কাঁচা বাড়ি বিধ্বস্ত হয়েছে। বিনোদপুরে গাছ চাপা পড়ে মারা গেছে কাউসার আলী (১২) নামের এক কিশোর। আহত হয়েছেন আরও তিনজন। একই উপজেলায় বজ্রপাতে মারা গেছেন দুজন। এঁদের একজনের পরিচয় মেলেনি৷ অন্যজন হলো চককীর্তি গ্রামের নিয়তি রানী (১৭)। গোমস্তাপুর উপজেলা নির্বাহী কর্মকর্তা আখতার মামুন জানান, ১৫ থেকে ২০ মিনিটের ঝড়ে উপজেলার চৌডলা ইউনিয়নের দক্ষিণ ইসলামপুর, দিয়ারাপাড়া, সাহেবগ্রাম ও সন্তোষপুর গ্রামের কমপক্ষে ৩০টি বাড়ি ক্ষতিগ্রস্ত হয়। সন্তোষপুর নিম্নমাধ্যমিক বিদ্যালয়ের টিনের চালা উড়ে গেছে। ঝড়ে বিভিন্ন এলাকায় সাতজন আহত হয়েছেন। এঁদের মধ্যে চৌডলা ইউনিয়নের দক্ষিণ ইসলামপুর গ্রামের এলাম বিশ্বাসের স্ত্রী নাজিরা (৩৫), জেলেপাড়ার চন্দন শাহর স্ত্রী নবিতা রানী ও বালুঠুঙ্গি গ্রামের সাকিরুলের ওপর আমগাছ ভেঙে পড়ে৷ তাঁদের রাজশাহী মেডিকেল কলেজ হাসপাতালে পাঠানো হয়েছে। চাঁপাইনবাবগঞ্জ জেলা প্রশাসক সরদার সরাফত আলী গতকাল বিকেলে জানান, ক্ষতিগ্রস্ত এলাকায় ত্রাণ তৎপরতা শুরু করেছে জেলা প্রশাসন। এরই মধ্যে শিবগঞ্জ উপজেলায় পাঁচ মেট্রিক টন চাল ও ২০ হাজার টাকা এবং গোমস্তাপুর উপজেলার জন্য দুই মেট্রিক টন চাল বরাদ্দ দেওয়া হয়েছে। প্রয়োজনে এসব এলাকায় আরও ত্রাণ দেওয়া হবে। বজ্রপাতে কৃষকের মৃত্যু: নাটোর প্রতিনিধি জানান, সকালে জেলার সিংড়া উপজেলার সুকাশ ইউনিয়নের বিয়াস গ্রামে বজ্রপাতে কৃষক শফিকুল ইসলাম (৩৮) মারা গেছেন। সলঙ্গায় স্কুলছাত্রের মৃত্যু: নিজস্ব প্রতিবেদক, সিরাজগঞ্জ জানান, সকালে আটটার দিকে সলঙ্গা থানাধীন এরানদহ গ্রামের লাভলু মণ্ডলের ছেলে নাজমুল হাসান (১৩) পরীক্ষা দেওয়ার জন্য স্কুলে যাচ্ছিল৷ পথে সে বজ্রপাতে গুরুতর আহত হয়। তাকে উদ্ধার করে হাসপাতালে নেওয়া হয়৷ এখানে চিকিৎসকেরা নাজমুলকে মৃত ঘোষণা করেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/551332/%E0%A6%A6%E0%A7%81%E0%A6%87-%E0%A6%9C%E0%A7%87%E0%A6%B2%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A4%E0%A6%BF%E0%A6%A8%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মারা মৃত্যু হত --
--দুই জেলায় বজ্রপাতে তিনজনের মৃত্যু--
--আপডেট: ০১:১৬, জুন ১২, ২০১৫--
--ব্রাহ্মণবাড়িয়ার সরাইল উপজেলায় গতকাল বৃহস্পতিবার বজ্রপাতে মো. সোলেমান মিয়া (৬০) নামের এক জেলে ও বালু মিয়া (৫৫) নামের এক কৃষকের মৃত্যু হয়েছে। একই দিন চাঁদপুরের ফরিদগঞ্জে হানিফ তালুকদার (৫০) নামের এক কৃষকের মৃত্যু হয়েছে। সরাইল থানা-পুলিশ সূত্রে জানা গেছে, করাতকান্দি গ্রামের জেলে সোলেমান গতকাল সকালে গুঁড়ি গুঁড়ি বৃষ্টিতে চুন্টা ইউনিয়নের হাওর এলাকায় মাছ ধরতে যান। বেলা ১১টার দিকে বজ্রপাতে তিনি ঘটনাস্থলেই মারা যান। নাসিরনগরের মনকুড়া গ্রামের কয়েকজন বাসিন্দা জানান, উপজেলার চাতলপাড় ইউনিয়নের মনকুড়া গ্রামের কৃষক বালু মিয়া ও তাঁর চাচা আশু মিয়া (৭০) গতকাল সকালে বাড়ির পাশে ফসলি জমি দেখতে যান। এ সময় বজ্রপাতে তাঁরা গুরুতর আহত হন। পরে পরিবারের লোকজন তাঁদের উদ্ধার করে জেলা সদর হাসপাতালে নিয়ে গেলে সেখানে বালু মারা যান। ফরিদগঞ্জ থানা-পুলিশ সূত্রে জানা গেছে, উপজেলার ধানুয়া এলাকায় গতকাল দুপুরে বজ্রপাতে কৃষক হানিফ তালুকদারের মৃত্যু হয়েছে। এ ছাড়া বজ্রপাতে পাঁচ শিক্ষার্থী গুরুতর আহত হয়। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/48554/%E0%A6%97%E0%A7%8B%E0%A6%AA%E0%A6%BE%E0%A6%B2%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%B6%E0%A6%BF%E0%A6%B6%E0%A7%81-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%B6%E0%A6%BF%E0%A6%95%E0%A6%BE%E0%A6%B0--
--বজ্র বৃষ্টি মারা --
--গোপালগঞ্জে শিশু ধর্ষণের শিকার--
--আপডেট: ০১:৫৫, সেপ্টেম্বর ১৯, ২০১৩--
--গোপালগঞ্জের কোটালীপাড়া উপজেলার একটি গ্রামে গত মঙ্গলবার সন্ধ্যায় এক শিশু ধর্ষণের শিকার হয়েছে। সে কোটালীপাড়ার একটি সরকারি প্রাথমিক বিদ্যালয়ের চতুর্থ শ্রেণীর ছাত্রী। আশঙ্কাজনক অবস্থায় তাকে প্রথমে কোটালীপাড়া স্বাস্থ্য কমপ্লেক্সে ও পরে অবস্থার অবনতি হলে রাতেই গোপালগঞ্জ সদর হাসপাতালে ভর্তি করা হয়। গোপালগঞ্জ সদর হাসপাতালের স্ত্রীরোগ বিশেষজ্ঞ রিনা রানী সাহা বলেন, শিশুটির ওপর পাশবিক নির্যাতন চালানোর ফলে ব্যাপক রক্তক্ষরণ হয়েছে। তার ক্ষতস্থানে ১৬টি সেলাই দিতে হয়েছে। কোটালীপাড়া থানার ভারপ্রাপ্ত কর্মকর্তা (ওসি) আবদুল লতিফ বলেন, এ ঘটনার ব্যাপারে গতকাল বুধবার বিকেল পর্যন্ত কোনো অভিযোগ পাওয়া যায়নি। তবে প্রাথমিক তদন্তে ঘটনার সত্যতা পাওয়া গেছে। অভিযোগ দিলে মামলা দায়ের করে ব্যবস্থা নেওয়া হবে। তবে ধর্ষক পলাতক রয়েছে। ওই শিক্ষার্থীর আত্মীয়স্বজন জানান, শিশুটি মঙ্গলবার বিকেলে বিদ্যালয় ছুটির পর বাড়ি ফেরে। এরপর তার সহপাঠী ও বাড়ির পাশের ছোট ছেলেমেয়েদের সঙ্গে খেলাধুলা করছিল। সন্ধ্যার আগ মুহূর্তে হঠাৎ বজ্রসহ বৃষ্টি শুরু হলে তারা যার যার বাড়ির দিকে দৌড়ে যাওয়ার সময় সে সবার পেছনে পড়ে। এ সময় আমতলী গ্রামের এক তরুণ পেছন দিক থেকে ধরে তাকে একটি ঘরে নিয়ে মুখে কাপড় বেঁধে ধর্ষণ করে। এতে তার মারাত্মক রক্তক্ষরণ হয়। সে কোনোমতে বাড়িতে গিয়ে ঘটনাটি তার মাকে জানায়। পরিবারের লোকজন তাৎক্ষণিকভাবে তাকে কোটালীপাড়া স্বাস্থ্য কমপ্লেক্সে নিয়ে যান। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/609316/%E0%A6%A8%E0%A6%A1%E0%A6%BC%E0%A6%BE%E0%A6%87%E0%A6%B2%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AD%E0%A6%BE%E0%A6%87%E0%A6%AC%E0%A7%8B%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মৃত্যু --
--নড়াইলে বজ্রপাতে ভাইবোনের মৃত্যু--
--আপডেট: ০২:৫৩, আগস্ট ২২, ২০১৫--
--নড়াইল সদর উপজেলার মাইজপাড়া ইউনিয়নের আড়ংগাছা গ্রামে গত বৃহস্পতিবার রাতে বজ্রপাতে শাওন (৬) ও অন্তরা (১০) নামের দুই শিশুর মৃত্যু হয়েছে। তারা ভাইবোন। এলাকাবাসী জানান, শাওন ও অন্তরা গ্রামের ইবাদুলের সন্তান। বৃহস্পতিবার বিকেলে দুই শিশু একটি নৌকা নিয়ে বাড়ির পাশের বিলে ঘুরতে বের হয়। সে সময় প্রবল বৃষ্টি হচ্ছিল। সন্ধ্যার দিকে হঠাৎ বজ্রপাত হলে তাদের মৃত্যু হয়। সদর থানার ওসি শেখ মতিয়ার রহমান বলেন, পুলিশ দুই শিশুর লাশ উদ্ধার করে সদর হাসপাতালের মর্গে পাঠিয়েছে।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/522052/%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE-%E0%A6%B6%E0%A7%87%E0%A6%B7%E0%A7%87-%E0%A6%AB%E0%A7%87%E0%A6%B0%E0%A6%BE%E0%A6%B0-%E0%A6%AA%E0%A6%A5%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মৃত্যু হত --
--পরীক্ষা শেষে ফেরার পথে বজ্রপাতে মৃত্যু--
--আপডেট: ০১:৩২, মে ০৮, ২০১৫--
--ব্রাহ্মণবাড়িয়ার কসবা উপজেলায় গতকাল বৃহস্পতিবার পরীক্ষা শেষে বাড়ি ফেরার পথে বজ্রপাতে পিংকি আক্তার (১৪) নামের এক স্কুলছাত্রীর মৃত্যু হয়েছে। পিংকি কসবা পশ্চিম ইউনিয়নের আকছিনা গ্রামের আবদুল আউয়াল মিয়ার মেয়ে এবং পৌর উচ্চবিদ্যালয়ের নবম শ্রেণির ছাত্রী ছিল। পিংকির পরিবার ও স্থানীয় সূত্রে জানা গেছে, বিদ্যালয়ে পরীক্ষা শেষে পিংকি গতকাল বেলা তিনটার দিকে বাড়ি ফিরছিল। হঠাৎ কালবৈশাখী শুরু হয়। একপর্যায়ে দৌড়ে পাশের একটি বাড়িতে যাওয়ার পথে বজ্রপাতে সে গুরুতর আহত হয়। খবর পেয়ে পিংকির বাড়ির লোকজন তাকে উদ্ধার করে বাড়িতে নিয়ে যায়। পরে কসবা উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাকে মৃত ঘোষণা করেন। খবর পেয়ে উপজেলা নির্বাহী কর্মকর্তা (ইউএনও) মুহাম্মদ আরিফুল ইসলাম ও স্থানীয় ইউনিয়ন পরিষদের (ইউপি) চেয়ারম্যান মো. জহিরুল হক খান ঘটনাস্থল পরিদর্শন করেন। থানার ওসি মো. গোলাম মোর্সেদ বলেন, হাসপাতাল থেকে পিংকির লাশ পরিবারের লোকজন বাড়িতে নিয়ে গেছে।’ ইউএনও জানান, জেলা পরিষদের ত্রাণ তহবিল থেকে পিংকির পরিবারকে ১০ হাজার টাকা অনুদান দেওয়া হয়েছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/290554/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত নিহত মৃত্যু হত --
--বজ্রপাতে ছাত্র নিহত--
--আপডেট: ০১:১৯, আগস্ট ১৪, ২০১৪--
--মেহেরপুরের গাংনী উপজেলার ষোলটাকা ইউনিয়নের পুঞ্জনগর গ্রামে গতকাল বুধবার বিকেলে বজ্রপাতে এক কলেজছাত্র নিহত ও ধানখোলা ইউনিয়নের চিৎলা গ্রামে শিশুসহ সাতজন আহত হয়েছেন। আহত ব্যক্তিরা বিভিন্ন ক্লিনিক ও হাসপাতালে চিকিৎসা নিয়েছেন। নিহত শামসুজ্জামান (১৮) গাংনী ডিগ্রি কলেজে দ্বাদশ শ্রেণিতে পড়ত। তার চাচা তাহের আলী বলেন, শামসুজ্জামান বিকেল ছয়টার দিকে বাড়ির আঙিনায় দাঁড়িয়ে নিজেদের পাওয়ার ট্রিলার মেরামতের কাজ করছিল। ওই সময় বজ্রপাতের আঘাতে ঘটনাস্থলেই তার মৃত্যু হয়। একই সময়ে বজ্রপাতে চিৎলা গ্রামে দুই শিশুসহ সাতজন আহত হন।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/278944/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%97%E0%A7%83%E0%A6%B9%E0%A6%AC%E0%A6%A7%E0%A7%82%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মারা মৃত্যু --
--বজ্রপাতে গৃহবধূর মৃত্যু--
--০০:০১, জুলাই ২৮, ২০১৪--
--দিনাজপুরের বিরল উপজেলার মহেশপুর গ্রামে গতকাল রোববার বজ্রপাতে মনোয়ারা বেগম (৫০) নামের এক গৃহবধূর মৃত্যু হয়েছে। মনোয়ারার স্বামী মঈনউদ্দিন আহমেদ জানান, গতকাল মনোয়ারা বাড়ির উঠানে কাজ করছিলেন। তখন আকাশ কালো মেঘে ভরে যায়। বৃষ্টি শুরু হওয়ার আগে বেলা ১১টার দিকে বাড়ির উঠানে বজ্রপাত হয়। এতে মনোয়ারা ঘটনাস্থলেই মারা যান। দিনাজপুর অফিস ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/243934/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0-%E0%A6%93-%E0%A6%AF%E0%A7%81%E0%A6%AC%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মারা মৃত্যু হত --
--বজ্রপাতে স্কুলছাত্র ও যুবকের মৃত্যু--
--আপডেট: ০০:৪২, জুন ১৮, ২০১৪--
--কুড়িগ্রামের রাজীবপুর উপজেলার ভেলামারী গ্রামে গতকাল মঙ্গলবার বজ্রপাতে খায়রুল ইসলাম (১৫) নামের এক স্কুলছাত্রের মৃত্যু হয়েছে৷ একই দিন নওগাঁ সদর উপজেলার চণ্ডীপুর গ্রামে বজ্রপাতে এমদাদুল হক (৩০) নামের এক যুবক মারা যান৷ খায়রুল ইসলাম রাজীবপুরের শংকরমাধবপুর উচ্চবিদ্যালয়ের নবম শ্রেিণর ছাত্র ছিল৷ তার বাবার নাম এরশাদ আলী। বাড়ি ভেলামারী গ্রামে। আর এমদাদুল হক চণ্ডীপুর গ্রামের আফসার আলীর ছেলে৷ পারিবারিক সূত্রে জানা গেছে, গতকাল বেলা তিনটার দিকে খায়রুল বন্ধুদের সঙ্গে মাঠে ফুটবল খেলছিল। এ সময় বজ্রপাত হলে সে আহত হয়। তাৎক্ষণিকভাবে তাকে রাজীবপুর উপজেলা স্বাস্থ্য কমপ্লেক্সে নেওয়া হয়৷ সেখানে কর্তব্যরত চিকিৎসক খায়রুলকে মৃত ঘোষণা করেন৷ চণ্ডীপুর ইউনিয়ন পরিষদের চেয়ারম্যান শাহারিয়া আলী জানান, গতকাল দুপুরে এমদাদুল হক মাঠে কাজ করছিলেন৷ এ সময় বৃষ্টি শুরু হয়। একপর্যায়ে তিনি বাড়ির দিকে রওনা করেন৷ পথে বজ্রপাত হলে ঘটনাস্থলেই তাঁর মৃত্যু হয়। নওগাঁ সদর থানার ভারপ্রাপ্ত কর্মকর্তা (ওসি) জাকিরুল ইসলাম ঘটনার সত্যতা নিশ্চিত করেছেন৷ ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/590/%E0%A6%9A%E0%A6%BE%E0%A6%B0-%E0%A6%9C%E0%A7%87%E0%A6%B2%E0%A6%BE%E0%A6%AF%E0%A6%BC-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%86%E0%A6%9F%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত বৃষ্টি মারা হত --
--চার জেলায় বজ্রপাতে আটজন নিহত--
--আপডেট: ০২:২০, মে ০৯, ২০১৩--
--কিশোরগঞ্জের মিঠামইন ও অষ্টগ্রাম, ব্রাহ্মণবাড়িয়ার সরাইল, সুনামগঞ্জের দিরাই এবং ঢাকার কেরানীগঞ্জ উপজেলায় গতকাল বুধবার বজ্রপাতে সাতজন মারা গেছে। এর আগে গত মঙ্গলবার অষ্টগ্রামে বজ্রপাতে আরেকজন প্রাণ হারায়। পুলিশ ও প্রত্যক্ষদর্শীদের বরাত দিয়ে ঢাকার বাইরে প্রথম আলোর নিজস্ব প্রতিবেদক ও প্রতিনিধিদের পাঠানো খবর: নিকলী (কিশোরগঞ্জ): মিঠামইন উপজেলার উড়িয়ন্দ হাওরে দুপুরে ধান কাটতে গিয়ে বজ্রপাতে ঘটনাস্থলে দুই কৃষক মারা যায়। তারা হলো উড়িয়ন্দ গ্রামের সোবান মিয়ার ছেলে আলী আকবর ও ঘোপদিঘী ইউনিয়নের পশ্চিম শরিফপুর গ্রামের চান মিয়ার ছেলে রুবেল মিয়া। থানার ভারপ্রাপ্ত কর্মকর্তা (ওসি) দীপক মজুমদার ঘটনার সত্যতা নিশ্চিত করেছেন। ভৈরব (কিশোরগঞ্জ): সকাল আটটার দিকে অষ্টগ্রাম উপজেলার আদমপুর ইউনিয়নের চৌদন্ত গ্রামের হরিষ চন্দ্র দাস (৫৩) মাছ ধরতে বিলে যান। এ সময় বাজ পড়লে তিনি মারা যান। এর আগে গত মঙ্গলবার দুপুরে উপজেলার ইকুরদিয়া গ্রামে বজ্রপাতে প্রাণ হারান অজ্ঞাতপরিচয় এক ব্যক্তি। সরাইল (ব্রাহ্মণবাড়িয়া): ভোরে উপজেলার শাহবাজপুর ইউনিয়নের দিঘীরপাড় গ্রামের মো. নোয়ার মিয়ার ফসলি মাঠে ধান কাটতে যান ছয়জন কৃষিশ্রমিক। সকাল সাড়ে ১০টার দিকে বজ্রপাতে কৃষিশ্রমিক আনোয়ার হোসেন (৩০) ও আনসর আলী (৫০) ঘটনাস্থলেই মারা যান। আনোয়ার দিঘীরপাড় গ্রামের আবু সায়েদ মিয়ার ছেলে। আনসর আলী বিজয়নগর উপজেলার রামপুর গ্রামের বাসিন্দা। এ ছাড়া আহত মিলন মিয়া, আবদুল মান্নান, হাবিব মিয়া ও জামাল উদ্দিনকে উদ্ধার করে উপজেলা স্বাস্থ্য কমপ্লেক্সে ভর্তি করা হয়েছে। দিরাই (সুনামগঞ্জ): উপজেলার জগদল ইউনিয়নের সিংহনাথ গ্রামের পাশে শিবেরচর হাওরে দুপুরে আবদুল খালেক (৩৫) নামের এক ধান কাটার শ্রমিক বজ্রপাতে মারা গেছেন। তিনি সদর উপজেলার সুরমা ইউনিয়নের ষোলঘর গ্রামের আসসাদ মিয়ার ছেলে। থানার ওসি এনামুল হক ও স্থানীয় ইউনিয়ন পরিষদের (ইউপি) চেয়ারম্যান আবদুল সালাম ঘটনার সত্যতা নিশ্চিত করেন। কেরানীগঞ্জ (ঢাকা): বিকেলে বৃষ্টির সময় উপজেলার আমিরাবাগ খেলার মাঠে মো. শাহিন (১৫) নামের এক কিশোর বন্ধুদের নিয়ে ফুটবল খেলছিল। এ সময় বজ্রপাতে তার পুরো শরীর ঝলসে যায়। এতে ঘটনাস্থলেই সে মারা যায়। শাহিন উপজেলার কুশিয়ারবাগ ফয়েজনগর এলাকার মৃত সিদ্দিক মিয়ার ছেলে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/604657/%E0%A6%A6%E0%A6%BF%E0%A6%A8%E0%A6%BE%E0%A6%9C%E0%A6%AA%E0%A7%81%E0%A6%B0%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B8%E0%A6%B9-%E0%A6%A8%E0%A6%BF%E0%A6%B9%E0%A6%A4-%E0%A7%A8-%E0%A6%86%E0%A6%B9%E0%A6%A4-%E0%A7%A7%E0%A7%A6--
--বজ্রপাত বজ্র আহত নিহত মৃত্যু হত --
--দিনাজপুরে বজ্রপাতে স্কুলছাত্রসহ নিহত ২ আহত ১০--
--আপডেট: ০১:১৯, আগস্ট ১৭, ২০১৫--
--দিনাজপুরের বোচাগঞ্জ উপজেলায় বজ্রপাতে এক শিক্ষার্থীসহ দুজন নিহত হয়েছে। আহত হয়েছে আরেক শিক্ষার্থীসহ ১০ জন। গতকাল রোববার ওই ঘটনা ঘটে। আহতদের বোচাগঞ্জ উপজেলা হাসপাতালে ভর্তি করা হয়েছে। বোচাগঞ্জ থানার ভারপ্রাপ্ত কর্মকর্তা (ওসি) হাবিবুল আলম প্রধান খবরের সত্যতা নিশ্চিত করেছেন। নিহত দুজন হলেন উপজেলার মুশিদহাট ইউনিয়নের জালগাঁও গ্রামের শ্যামল চন্দ্র রায় (৩৫) এবং আটগাঁও ইউনিয়নের দেউর উচ্চবিদ্যালয়ের ষষ্ঠ শ্রেণির ছাত্র বাপ্পী ইসলাম (১২)। ঘটনার সময় শ্যামল বিলে মাছ ধরছিলেন আর বাপ্পী বিদ্যালয়ের মাঠে ফুটবল খেলছিল বলে জানা গেছে। প্রত্যক্ষদর্শীরা জানান, দেউর সরকারি প্রাথমিক বিদ্যালয় ও উচ্চবিদ্যালয় একই জায়গায় অবস্থিত। দুপুরে টিফিনের সময় শিক্ষার্থীরা মাঠে খেলাধুলা করছিল। এ সময় হঠাৎ আবহাওয়া খারাপ হয়ে যায়। আকস্মিক বজ্রপাতে মাঠে ফুটবল খেলতে থাকা বাপ্পী ঘটনাস্থলেই প্রাণ হারায়। একই সঙ্গে একজন চানাচুর বিক্রেতাসহ আহত হয় আরও নয় শিক্ষার্থী। দেউর সরকারি উচ্চবিদ্যালয়ের প্রধান শিক্ষক এনামুল ইসলাম বলেন, আকাশে মেঘ হতেই হঠাৎ বজ্রপাতে ওই শিক্ষার্থীর মৃত্যু হয়। সেই সঙ্গে আরও ১০ জন আহত হওয়ায় আতঙ্কে বিদ্যালয় বন্ধ ঘোষণা করা হয়। এদিকে ওসি হাবিবুল আলম বলেন, উপজেলার মুশিদহাট ইউনিয়নের জালগাঁও গ্রামের শ্যামল চন্দ্র দুপুরে মাছ ধরছিলেন। এ সময় বজ্রপাতে তিনি ঘটনাস্থলেই নিহত হন। এদিকে ঘটনার পরপর আহতদের বোচাগঞ্জ উপজেলা স্বাস্থ্য কমপ্লেক্সে ভর্তি করা হয়। আহতরা সবাই শঙ্কামুক্ত বলে হাসপাতালের চিকিৎসক সরল চন্দ্র রায় জানিয়েছেন বলে পুলিশ কর্মকর্তা জানান। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/562486/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র নিহত মারা হত হতাহত --
--বজ্রপাতে মৃত্যু--
--আপডেট: ০০:৫৩, জুন ২৬, ২০১৫--
--সুনামগঞ্জের তাহিরপুর উপজেলায় বজ্রপাতে তিনজন কয়লা শ্রমিক মারা গেছেন। গতকাল বৃহস্পতিবার সন্ধ্যা পৌনে ছয়টায় উপজেলার উত্তর বড়দল ইউনিয়নের যাদুকাটা নদীতে এ ঘটনা ঘটে। ইউপি চেয়ারম্যান জামাল উদ্দিন জানান, ওই শ্রমিকেরা নদীতে কয়লা তোলার কাজ করছিলেন। বজ্রপাতে তারা ঘটনাস্থলেই মারা যান। নিহত শ্রমিকেরা হলেন পুরানঘাট গ্রামের আবদুর রাজ্জাক, মানিগাঁও গ্রামের জামাল উদ্দিন ও কোপানাপাড়া গ্রামের আল আমিন। তাহিরপুর থানার ওসি মোহাম্মদ শহিদুল্লাহ জানান, বজ্রপাতে হতাহতরা পাহাড়ি ঢলের সঙ্গে নেমে আসা কয়লা কুড়িয়েই জীবিকা নির্বাহ করতেন।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/207757/%E0%A6%AE%E0%A7%87%E0%A6%B9%E0%A7%87%E0%A6%B0%E0%A6%AA%E0%A7%81%E0%A6%B0%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A8-%E0%A6%AC%E0%A7%8B%E0%A6%AE%E0%A6%BE%E0%A7%9F-%E0%A6%A4%E0%A6%BF%E0%A6%A8%E0%A6%9C%E0%A6%A8-%E0%A6%86%E0%A6%B9%E0%A6%A4--
--বজ্রপাত বজ্র আহত নিহত মারা হত হতাহত --
--মেহেরপুরে বজ্রপাতে নিহত ২ বোমায় তিনজন আহত--
--আপডেট: ০২:১০, মে ০৪, ২০১৪--
--মেহেরপুরে বজ্রপাতে দুইজন নিহত ও সাতজন আহত হয়েছেন। গতকাল শনিবার দুপুরে সদর উপজেলার তেরঘড়িয়া বিল ও শহরের উপকণ্ঠে ব্র্যাকের জেলা কার্যালয়ের পাশে এ হতাহতের ঘটনা ঘটে। এ ছাড়া গাংনী উপজেলায় বোমা বিস্ফোরণে তিন ব্যক্তি আহত হয়েছেন। বজ্রপাতে নিহতরা হলেন সদর উপজেলার ফতেহপুর গ্রামের সাবদাল হকের ছেলে শফিকুল ইসলাম (৪৫) ও শহরের বামনপাড়ার কাওসার আলীর ছেলে মন্টু শেখ (২৫)। আহতরা হলেন ফতেপুর গ্রামের আনছারুল হক, বানিছুর রহমান, শহিদুল ইসলাম, হেদাত আলী, আসাদুল হক, তানজেল হোসেন ও রেজাউল হক। আহত আনছারুল হক জানান, বেলা সাড়ে ১১টার দিকে তাঁরা দুই ভাইসহ আটজন তেরঘড়িয়া বিলের উত্তর পাশে একটি জমিতে ধান কাটার কাজ করছিলেন। এ সময় বজ্রপাতে তাঁরা দুই ভাইসহ পাঁচজন আহত হন। তাঁদের মেহেরপুর জেনারেল হাসপাতালে ভর্তির পর তাঁর ভাই শফিকুল ইসলাম মারা যান। বজ্রপাতের অপর ঘটনা সম্পর্কে আহত রেজাউল হক জানান, বেলা সাড়ে ১১টার দিকে তাঁরা দুজন ব্র্যাক কার্যালয়ের কাছে একটি কলাবাগানে কলার কাঁদি কাটছিলেন। ওই সময় বজ্রপাতে দুজনই আহত হন। তাঁদের মেহেরপুর জেনারেল হাসপাতালে নেওয়া হলে সেখানে মন্টু শেখ মারা যান। মেহেরপুর জেনারেল হাসপাতালের জরুরি বিভাগের চিকি ৎ সা কর্মকর্তা সাইদ আরেফিন জানান, হতাহত প্রত্যেকের শরীর বজ্রপাতের অগ্নিকুণ্ডে কমবেশি ঝলসে গেছে। বজ্রপাতে আহত হয়ে হাসপাতালে আনার পর দুইজন মারা গেছেন। এদিকে গাংনীর ভরাট গ্রামের একটি বাড়িতে গত শুক্রবার রাত দুইটার দিকে বোমা বিস্ফোরণে তিনজন আহত হয়েছেন। তাঁরা হলেন, বাড়ির মালিক টিপু সুলতান (৩৫), একই গ্রামের শমসের আলী ও মিনারুল ইসলাম। তাঁদের কুষ্টিয়া মেডিকেল কলেজ হাসপাতালে পাঠানো হয়েছে। একাধিক গ্রামবাসী জানান, গ্রামের শেষ প্রান্তে টিপু সুলতানের ওই পরিত্যক্ত বাড়িতে প্রায় রাতে তাসের আড্ডা বসত। সেখানে শুক্রবার রাতে বোমার বিকট শব্দ শুনে গ্রামবাসী এগিয়ে গেলে তাঁরা তিনজনকে আহত অবস্থায় পড়ে থাকতে দেখেন। বোমায় প্রত্যেকের মুখ ও বুক ঝলসে গেছে এবং শরীরের বিভিন্ন অংশ ক্ষতবিক্ষত হয়েছে। আহতদের পরিবারের দাবি, তাস খেলার সময় দুর্বৃত্তদের বোমা হামলায় তাঁরা আহত হয়েছেন। তবে গাংনী থানার ওসি রিয়াজুল ইসলাম জানান, তাস খেলার সময় দুর্বৃত্তদের হামলায়, নাকি বোমা বানাতে গিয়ে বিস্ফোরণে তাঁরা আহত হয়েছেন তা পুলিশ খতিয়ে দেখছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/207085/%E0%A6%AE%E0%A7%87%E0%A6%B9%E0%A7%87%E0%A6%B0%E0%A6%AA%E0%A7%81%E0%A6%B0%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A8--
--বজ্রপাত বজ্র আহত নিহত মারা মৃত্যু হত হতাহত --
--মেহেরপুরে বজ্রপাতে নিহত ২--
--আপডেট: ১৫:২৪, মে ০৩, ২০১৪--
--মেহেরপুরে আজ শনিবার আলাদা দুটি বজ্রপাতের ঘটনায় দুজনের মৃত্যু হয়েছে। আহত হয়েছে সাতজন। সদর উপজেলার তেরঘড়িয়া বিল ও শহরের উপকণ্ঠে ব্র্যাকের জেলা কার্যালয়ের পূর্বদিকে এ ঘটনা ঘটে। নিহত ব্যক্তিরা হলেন সদর উপজেলার ফতেহপুর গ্রামের শফিকুল ইসলাম (৪৫) ও শহরের বামনপাড়ার মন্টু শেখ (২৫)। শফিকুলের ভাই আনছারুল হক জানান, বেলা সাড়ে ১১টার দিকে তাঁরা দুই ভাইসহ আটজন তেরঘড়িয়া মত্স্য বিলের উত্তরে একটি জমিতে ধান কাটছিলেন। এ সময় বজ্রপাত হলে পাঁচজন আহত হন। আহত ব্যক্তিদের মেহেরপুর জেনারেল হাসপাতালে ভর্তি করা হয়। সেখানে শফিকুল মারা যান। বজ্রপাতের অপর ঘটনা সম্পর্কে আহত রেজাউল হক জানান, একই সয়ে তিনি ও মন্টু শেখ ব্র্যাক কার্যালয়ের কাছে একটি কলাবাগানে কলার কাঁদি কাটছিলেন। বজ্রপাতে তাঁরা দুজনই আহত হন। মেহেরপুর জেনারেল হাসপাতালে নেওয়া হলে সেখানে মন্টু মারা যান। মেহেরপুর জেনারেল হাসপাতালের জরুরি বিভাগের চিকিত্সা কর্মকর্তা সাইদ আরেফিন জানান, বজ্রপাতে হতাহত ব্যক্তিদের শরীর কম-বেশি ঝলসে গেছে। দুজন হাসপাতালে মারা গেছেন। আহত বাকি সাতজনের মধ্যে দুজনের অবস্থা গুরুতর। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/43876/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%B6%E0%A6%BF%E0%A6%B6%E0%A7%81%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মারা মৃত্যু --
--বজ্রপাতে দুই শিশুর মৃত্যু--
--আপডেট: ০১:৫৩, সেপ্টেম্বর ০২, ২০১৩--
--বজ্রপাতে দুই শিশুর মৃত্যু নালিতাবাড়ী (শেরপুর) প্রতিনিধি শেরপুরের নালিতাবাড়ী উপজেলায় গত শনিবার ফুটবল খেলতে গিয়ে বজ্রপাতে দুই শিশুর মৃত্যু হয়েছে। ওই শিশু দুটি উপজেলার যোগানিয়া ইউনিয়নের ভাটিগাঙ্গপাড় গ্রামের সেকান্দর আলীর ছেলে মোশারফ হোসেন (১০) এবং রজব আলীর ছেলে মো. রাব্বি (৯)। মোশারফ ও রাব্বি সম্পর্কে চাচাতো ভাই। মৃত দুই শিশুর পরিবার জানায়, শনিবার বিকেলে বৃষ্টির সময় মোশারফ ও রাব্বি ভাটিগাঙ্গপাড় বেসরকারি প্রাথমিক বিদ্যালয়ের মাঠে ফুটবল খেলছিল। এ সময় বজ্রপাতে ঘটনাস্থলেই তারা মারা যায়। মোশারফ ওই বেসরকারি প্রাথমিক বিদ্যালয়ের তৃতীয় ও রাব্বি দ্বিতীয় শ্রেণীর ছাত্র ছিল। বজ্রপাতে দুই শিশুর মৃত্যুর সত্যতা নিশ্চিত করেছেন যোগানিয়া ইউনিয়ন পরিষদের (ইউপি) চেয়ারম্যান মো. আনসার আলী। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/899/%E0%A6%95%E0%A6%BE%E0%A6%B2%E0%A6%AC%E0%A7%88%E0%A6%B6%E0%A6%BE%E0%A6%96%E0%A7%80%E0%A6%B0-%E0%A6%9B%E0%A7%8B%E0%A6%AC%E0%A6%B2%E0%A7%87-%E0%A6%A6%E0%A7%81%E0%A6%87-%E0%A6%B8%E0%A6%B9%E0%A7%8B%E0%A6%A6%E0%A6%B0-%E0%A6%B6%E0%A6%BF%E0%A6%B6%E0%A7%81%E0%A6%B8%E0%A6%B9-%E0%A6%A8%E0%A6%BF%E0%A6%B9%E0%A6%A4-%E0%A7%AE--
--বজ্রপাত বজ্র আহত ক্ষতি নিহত বিধ্বস্ মারা হত --
--কালবৈশাখীর ছোবলে দুই সহোদর শিশুসহ নিহত ৮--
--আপডেট: ০৩:০৮, মে ১০, ২০১৩--
--দেশের বিভিন্ন স্থানে বুধবার রাতে কালবৈশাখী ঝড়ে ৮ জন নিহত ও ৩ জন নিখোঁজ রয়েছেন। ঝড়ে প্রায় সাড়ে তিন হাজার কাঁচা ঘর বিধ্বস্ত এবং সম্পদের ব্যাপক ক্ষয়ক্ষতি হয়েছে। আমাদের আঞ্চলিক কার্যালয় ও প্রতিনিধিদের পাঠানো খবর: খুলনা: জেলার বিভিন্ন উপজেলায় রাত সোয়া ১২টার দিকে ঝড় শুরু হয়ে প্রায় দেড় ঘণ্টা চলে। ঝড়ে দাকোপ উপজেলায় ১১২টি এবং বটিয়াঘাটা ও ডুমুরিয়ার দুটি গ্রাম লন্ডভন্ড হয়ে যায়। দাকোপ এমএম সিটি কলেজের তিনতলা ভবনটি সম্পূর্ণ বিধ্বস্ত হয়েছে। এ সময় পশুর নদে ট্রলারে করে মাছ ধরার সময় বজ্রপাতে সাতক্ষীরার তালা গ্রামের হান্নান গাজী (৫০) মারা যান। ওই ট্রলারের আরও তিনজন নিখোঁজ রয়েছে। উপজেলার বাজুয়া ইউনিয়নের চুনকুড়ি গ্রামে দেয়াল চাপায় দেলোয়ার গাজী (৮০) মারা যান। এছাড়া ঝড়ে জেলায় অর্ধশতাধিক ব্যক্তি আহত হয়েছেন। দাকোপ উপজেলা কৃষি কর্মকর্তা নজরুল ইসলাম বলেন, এ ঝড়ে তরমুজ, বোরো ধান, সূর্যমুখী ও শাকসবজি মিলিয়ে প্রায় এক কোটি ১৬ লাখ টাকার ক্ষতি হয়েছে। খুলনার জেলা প্রশাসক মেজবাহ উদ্দিন বলেন, ‘সম্পূর্ণ ও আংশিক ক্ষতিগ্রস্ত পরিবারের সংখ্যা প্রায় ১৫ হাজার। তাৎক্ষণিকভাবে ক্ষতিগ্রস্তদের মাঝে ২৫ টন চাল ও এক লাখ টাকা বরাদ্দ দিয়েছি।’ বাগেরহাট: সুন্দরবনসংলগ্ন মংলা ও রামপালে ঝড়ে অন্তত এক হাজার ২৫০টি কাঁচা ঘর সম্পূর্ণ বিধ্বস্ত হয়েছে। এ ছাড়া ঝড়ে মংলার জয়মণির ঘোল এলাকায় দুটি ট্রলার নিখোঁজ হয়েছে। ঝড়ে মাটির দেয়াল চাপা পড়ে দুই সহোদর শিশুসহ তিনজন নিহত ও ১৫ জন আহত হয়েছে। দেয়ালধসে নিহত ব্যক্তিরা হলো রামপালের রাজনগর ইউনিয়নের বড় দুর্গাপুর গ্রামের জাহিদ হাওলাদারের ছেলে সুমন হাওলাদার (৮) ও সোহান হাওলাদার (৪) এবং মংলা উপজেলার মইদাড়া গ্রামের প্রভাস মণ্ডল (৬০)। মংলা উপজেলার প্রকল্প বাস্তবায়ন কর্মকর্তা স্বপন কুমার ব্রহ্ম জানান, প্রাথমিক হিসাবে ঝড়ে উপজেলায় মোট ১৫ কোটি টাকার ক্ষতি হয়েছে। সবচেয়ে বেশি ক্ষতি হয়েছে বুড়িরডাঙ্গা, চাঁদপাই ও সুন্দরবন ইউনিয়নে। ঝড়ে এক হাজার ২০০ কাঁচা ঘর সম্পূর্ণ এবং দুই হাজার ৭০০ কাঁচা ঘর আংশিক ক্ষতিগ্রস্ত হয়েছে। রামপাল উপজেলার প্রকল্প বাস্তবায়ন কর্মকর্তা স্বপন কুমার ব্রহ্ম জানান, রাজনগর ইউনিয়নের চার গ্রামে ৫০টি কাঁচা ঘর সম্পূর্ণ এবং ৬০টি ঘরবাড়ি আংশিক ক্ষতিগ্রস্ত হয়েছে। পাথরঘাটা (বরগুনা): রাত ১২টার দিকে ঝড় শুরু হয়ে তিনটা পর্যন্ত চলে। এ সময় উপজেলার কালমেঘা, রায়হানপুর ও কাকচিড়াসহ সাতটি ইউনিয়নে সাড়ে ছয় শতাধিক ঘরবাড়ি ও ক্ষুদ্র ব্যবসাপ্রতিষ্ঠান ক্ষতিগ্রস্ত হয়েছে। এসব এলাকার কয়েক হাজার গাছপালা উপড়ে ও ভেঙে পড়েছে। কালবৈশাখীর পর বুধবার রাত তিনটা থেকে উপজেলায় বিদ্যুৎ সরবরাহ বিচ্ছিন্ন হয়ে পড়েছে। পূর্ব কালমেঘা গ্রামে একটি কাঠের বাড়ি বিধ্বস্ত হয়ে একই পরিবারের তিনজন মারা গেছেন। নিহত ব্যক্তিরা হলেন ওই বাড়ির পারভীন বেগম (৩০), ফেরদৌসি বেগম (৩০) ও ফয়সাল (৫)। এ ঘটনায় ওই বাড়ির ছয়জন আহত হন। এ ছাড়া কাকচিড়া বাজারের কাছে বেড়িবাঁধের কিছু অংশ ভেঙে গেছে।  ফরিদপুর: বুধবার সন্ধ্যায় চরভদ্রাসন উপজেলা সদর ইউনিয়নের এমকে ডাঙ্গী গ্রামের নয়টি বাড়ি ঝড়ে বিধ্বস্ত হয়েছে। ঝড়ের সময় বজ্রপাতে এমকে ডাঙ্গি এলাকার আমেনা বেগম (৪৫) ও হাসনা আক্তার (১৪) আহত হন। তাঁদের চরভদ্রাসন উপজেলা স্বাস্থ্যকেন্দ্রে ভর্তি করা হয়েছে। নোয়াখালী: নোয়াখালীর কোম্পানীগঞ্জ ও কবিরহাট উপজেলার ওপর দিয়ে বুধবার দিবাগত রাতে কালবৈশাখীতে তিনটি শিক্ষা প্রতিষ্ঠানসহ প্রায় চার শ বাড়িঘর বিধ্বস্ত হয়েছে। এ সময় আহত হয়েছেন নারী-শিশুসহ অন্তত ২০ জন। স্থানীয় সূত্রে জানা গেছে, ওই দিন রাত আটটার দিকে প্রচন্ডবেগে কালবৈশাখী শুরু হয়। প্রায় আধঘণ্টা স্থায়ী ঝড়ে কোম্পানীগঞ্জের চরএলাহী, চরফকিরা, রামপুর ও মুছাপুর ইউনিয়ন এবং কবিরহাটের ধান শালিক ও চাপরাশিরহাট ইউনিয়নের বিভিন্ন গ্রামের বাড়িঘর, পল্লীবিদ্যুতের লাইন ও গাছপালার ব্যাপক ক্ষতি হয়। ধান শালিক ইউনিয়ন পরিষদের (ইউপি) চেয়ারম্যান ইয়াকুব নবী বলেন, ঝড়ে তাঁর ইউনিয়নের শতাধিক কাঁচাঘর বিধ্বস্ত হয় এবং অসংখ্য গাছপালা উপড়ে পড়ে। এ সময় অন্তত ১০ জন আহত হন। চরএলাহী ইউপি চেয়ারম্যান আবদুল মতিন বলেন, ইউনিয়নের দক্ষিণ চরএলাহী আবাসন সরকারি প্রাথমিক বিদ্যালয় ছাড়াও প্রায় তিন শ কাঁচাঘর বিধ্বস্ত হয়। ঝড়ে আহত হয়েছেন অন্তত ১০ জন। তাঁদের মধ্যে নুর ইসলাম (৩৫), আয়েশা খাতুন (৪০) ও আরও একজনকে স্থানীয় স্বাস্থ্য কেন্দ্রে ভর্তি করা হয়েছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/540868/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত বৃষ্টি মারা মৃত্যু হত --
--বজ্রপাতে দুই ছাত্রের মৃত্যু--
--আপডেট: ০০:৪৫, মে ৩০, ২০১৫--
--সুনামগঞ্জের দিরাই পৌর শহরের মজলিসপুর মহল্লায় গতকাল শুক্রবার বজ্রপাতে ইমন দেবনাথ (১৬) নামের এক স্কুলছাত্রের মৃত্যু হয়েছে। একই দিন বজ্রপাতে মৌলভীবাজার সদর উপজেলার নাজিরাবাদ ইউনিয়নের নারাইনপাশা গ্রামে রায়হান আহমদ (১০) নামে আরেক স্কুলছাত্রের মৃত্যু হয়েছে। পুলিশ সূত্রে জানা গেছে, গতকাল দুপুর ১২টার দিকে মজলিসপুর গ্রামের মাঠে একদল যুবক ফুটবল খেলছিল। এ সময় বজ্রপাতে ঘটনাস্থলেই ইমনের মৃত্যু হয় ও একই এলাকার ঘাগটিয়া গ্রামের সুশংকর দাশ (২০) আহত হন। নিহত ইমন দেবনাথ দিরাই উচ্চবিদ্যালয়ের দশম শ্রেণির ছাত্র ছিল। দিরাই থানার উপপরিদর্শক (এসআই) জিয়াউল হক ঘটনার সত্যতা নিশ্চিত করেছেন। এদিকে স্থানীয় সূত্রে জানা গেছে, গতকাল বেলা একটার দিকে ঝড়-বৃষ্টি শুরু হলে বাড়ির পাশের মাঠ থেকে গরু আনতে যায় নারাইনপাশা গ্রামের স্কুলছাত্র রায়হান আহমদ। এ সময় বজ্রপাতে ঘটনাস্থলেই সে মারা যায়। এ ছাড়া বজ্রপাতে একই গ্রামের আবদুল হান্নানের একটি গরুও মারা যায়। রায়হান নারাইনপাশা গ্রামের নুরুল ইসলামের ছেলে। সে নারাইনপাশা সরকারি প্রাথমিক বিদ্যালয়ের পঞ্চম শ্রেণির ছাত্র ছিল। নাজিরাবাদ ইউনিয়ন পরিষদের (ইউপি) ৬ নম্বর ওয়ার্ডের সদস্য মো. গোলাপ মিয়া ঘটনার সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/546922/%E0%A6%B6%E0%A6%BF%E0%A6%B6%E0%A7%81%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মারা মৃত্যু --
--শিশুর মৃত্যু--
--আপডেট: ০১:১৪, জুন ০৭, ২০১৫--
--সুনামগঞ্জের ধরমপাশার চামরদানী ইউনিয়নের টেবিরকোনা গ্রামে গতকাল বজ্রপাতে ফুলফুটি আক্তার (৯) নামের এক শিশুর মৃত্যু হয়েছে। শিশুটি উপজেলার একটি বেসরকারি বিদ্যালয়ের তৃতীয় শ্রেণির শিক্ষার্থী ছিল। সে কৃষক হেফজুল মিয়ার মেয়ে। শিশুটির পরিবার সূত্রে জানা গেছে, ওই দিন বেলা তিনটার দিকে ঝোড়ো বাতাস শুরু হয়। এ সময় ফুলফুটি বাড়ির উঠানে খেলাধুলা করছিল। একপর্যায়ে বজ্রপাতে ঘটনাস্থলেই সে মারা যায়। চামরদানী ইউনিয়ন পরিষদ (ইউপি) চেয়ারম্যান প্রভাকর তালুকদার তাঁর মৃত্যুর বিষয়টি নিশ্চিত করেছেন।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/551185/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মারা হত --
--বজ্রপাতে মৃত্যু--
--আপডেট: ০০:৫৫, জুন ১২, ২০১৫--
--গাইবান্ধার ফুলছড়ি উপজেলার টেংরাকান্দি গ্রামে গতকাল ভোরে মিলন মিয়া (১৬) নামের এক কিশোর বজ্রপাতে মারা গেছে। ওই কিশোর ওই গ্রামের আবু বক্কর সিদ্দিকের ছেলে। ফুলছড়ি ইউপির চেয়ারম্যান আবদুস সবুর , গত বুধবার রাতে মিলন মিয়া নিজেদের খড়ের ঘরে ঘুমিয়ে ছিল। আকস্মিক বজ্রপাতে ঘরের একটি অংশ পুড়ে যায় এবং তিন ভাই আহত হয়। গুরুতর আহত মিলনকে উদ্ধার করে গাইবান্ধা সদর হাসপাতালে নেওয়ার পথে সে মারা যায়।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/594475/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মারা মৃত্যু --
--বজ্রপাতে মৃত্যু--
--আপডেট: ০১:০১, আগস্ট ০৬, ২০১৫--
--নীলফামারীতে আমনখেতে নিড়ানির কাজ করার সময় বজ্রপাতে সাদেকুল ইসলাম (৩৫) নামের এক কৃষিশ্রমিকের মৃত্যু হয়েছে। গতকাল বুধবার বেলা ১১টার দিকে জেলার জলঢাকা উপজেলার শৌলমারী ইউনিয়নের আনছারহাট গ্রামে এ ঘটনা ঘটে। প্রত্যক্ষদর্শী সূত্রে জানা যায়, গত মঙ্গলবার রাত থেকে এলাকায় বজ্রসহ বৃষ্টি হচ্ছিল। সকালে ওই ব্যক্তি গ্রামের মতিন মিয়ার রোপা আমনখেতে নিড়ানির কাজে যান। ওই সময় প্রচণ্ড শব্দে বজ্রপাত ঘটলে সাদেকুলের শরীর ঝলসে ঘটনাস্থলেই তিনি মারা যান। তিনি আনছারহাট গ্রামের মৃত সাহাবুদ্দিন মিয়ার ছেলে।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/52984/%E0%A6%B8%E0%A6%AE%E0%A7%8D%E0%A6%AA%E0%A7%8D%E0%A6%B0%E0%A6%9A%E0%A6%BE%E0%A6%B0-%E0%A6%AC%E0%A6%A8%E0%A7%8D%E0%A6%A7--
--বজ্রপাত বজ্র বৃষ্টি --
--সম্প্রচার বন্ধ--
--আপডেট: ০১:২৩, অক্টোবর ০৫, ২০১৩--
--প্রেরণযন্ত্র বিকল হয়ে যাওয়ায় নওগাঁয় স্থাপিত বরেন্দ্র রেডিও নামের কমিউনিটি বেতার কেন্দ্রের সম্প্রচার নয় দিন ধরে বন্ধ রয়েছে। অনুষ্ঠান শুনতে না পাওয়ায় শ্রোতারা ক্ষোভ প্রকাশ করেছে। ২০১২ সালের ৮ মার্চ থেকে কেন্দ্রটির যাত্রা শুরু হয়। নওগাঁ শহর ও পাশের ১৭ বর্গকিলোমিটারে এ কেন্দ্রের অনুষ্ঠান শোনা যায়। গত ২৫ সেপ্টেম্বর বৃষ্টির সময় বেতার কেন্দ্রটির প্রেরণযন্ত্র বজ্রপাতে বিকল হয়ে যায়। কেন্দ্র ব্যবস্থাপক সুব্রত সরকার জানান, প্রেরণযন্ত্র মেরামত করে আগামী সপ্তাহের মধ্যে সম্প্রচার শুরু করা হবে।  নওগাঁ সংবাদদাতা ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/217456/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%86%E0%A6%B9%E0%A6%A4--
--বজ্রপাত বজ্র আহত হত --
--বজ্রপাতে আহত--
--০১:১৭, মে ১৬, ২০১৪--
--পটুয়াখালীর বাউফল উপজেলার চন্দ্রপাড়া গ্রামে গতকাল বৃহস্পতিবার বজ্রপাতে দুই শিশু আহত হয়েছে। তারা হলো গ্রামের মৃত ফোরকান আকনের মেয়ে ও চন্দ্রপাড়া সরকারি প্রাথমিক বিদ্যালয়ের শিশু শ্রেণির ছাত্রী খাদিজা বেগম (৬) এবং বাচ্চু ফকিরের মেয়ে ও একই বিদ্যালয়ের পঞ্চম শ্রেণির ছাত্রী সুমাইয়া বেগম (১০)৷ বিকেল সাড়ে চারটার দিকে বাগানে আম কুড়াতে গিয়ে ওই দুই শিশু বজ্রপাতের শিকার হয়৷ এতে খাদিজার শরীরের ১৫ শতাংশ ও সুমাইয়ার শরীরের প্রায় ৪০ শতাংশ ঝলসে গেছে। l বাউফল (পটুয়াখালী) প্রতিনিধি ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/250408/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মৃত্যু --
--বজ্রপাতে মৃত্যু--
--আপডেট: ০২:১৫, জুন ২৫, ২০১৪--
--পটুয়াখালীর বাউফল উপজেলার ধূলিয়া ইউনিয়নের চর বাসুদেবপাশা এলাকায় গতকাল মঙ্গলবার সকালে বজ্রপাতে মনির হোসেন তালুকদার (২০) নামের এক জেলের মৃত্যু হয়েছে৷ মনির এলাকার আবুল হোসেন তালুকদারের ছেলে। আবুল হোসেন বলেন, গতকাল সকালে বৃষ্টির মধ্যেই মনির বাড়ির পাশের খালে মাছ ধরতে যায়৷ সকাল নয়টার দিকে হঠাৎ বজ্রপাতে তাঁর মৃত্যু হয়৷ ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/336493/%E0%A6%B2%E0%A6%BE%E0%A6%AE%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A6%BE-%E0%A6%93-%E0%A6%AE%E0%A7%87%E0%A7%9F%E0%A7%87%E0%A6%B0-%E0%A6%AE%E0%A6%B0%E0%A7%8D%E0%A6%AE%E0%A6%BE%E0%A6%A8%E0%A7%8D%E0%A6%A4%E0%A6%BF%E0%A6%95-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মৃত্যু --
--লামায় বজ্রপাতে মা ও মেয়ের মর্মান্তিক মৃত্যু--
--আপডেট: ০১:৩৩, অক্টোবর ০৩, ২০১৪--
--বান্দরবানের লামা উপজেলার ফাঁসিয়াখালি ইউনিয়নে গতকাল বৃহস্পতিবার বজ্রপাতে মা ও মেয়ে দুজনের মর্মান্তিক মৃত্যু হয়েছে। ফাঁসিয়াখালি ইউপি চেয়ারম্যান জাকির হোসেন মজুমদার জানান, গতকাল বেলা একটার দিকে উপজেলা সদর থেকে প্রায় ৩০ কিলোমিটার দূরে পাগলির আগা নামক স্থানে বজ্রপাতে মৃত হাবিবুর রহমানের স্ত্রী জাহেদা বেগম (৫৭) ও মেয়ে নাসিমা আক্তারের (১৬) শরীর ঝলসে গেলে ঘটনাস্থলেই দুজনের মৃত্যু হয়। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/2610/%E0%A6%AC%E0%A6%B0%E0%A6%97%E0%A7%81%E0%A6%A8%E0%A6%BE%E0%A6%AF%E0%A6%BC-%E0%A6%B8%E0%A6%BE%E0%A6%A4%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত ক্ষতি নিহত বিধ্বস্ বৃষ্টি মারা মৃত্যু হত --
--বরগুনায় সাতজনের মৃত্যু--
--আপডেট: ১৪:১২, মে ১৭, ২০১৩--
--ঘূর্ণিঝড় মহাসেনের তাণ্ডবে বরগুনার বিভিন্ন এলাকা লন্ডভন্ড হয়ে গেছে। মারা গেছেন অন্তত সাতজন। তাঁদের  চারজন গাছ চাপা পড়ে, একজন বজ্রপাতে এবং বাকি দুজন আশ্রয়কেন্দ্রে যাওয়ার সময় হুড়োহুড়ি করতে গিয়ে মারা যান। জেলায় ছয়টি উপজেলার ৪২টি ইউনিয়নে ঝড়ের তাণ্ডবে এক হাজারের বেশি বসতঘর, পাঁচটি শিক্ষাপ্রতিষ্ঠান সম্পূর্ণ বিধ্বস্ত হয়েছে। উপড়ে পড়েছে অসংখ্য গাছপালা। প্রবল বর্ষণ ও জোয়ারের পানিতে ভেসে গেছে জেলার প্রায় ৭০০ মাছের ঘের ও তিন হাজারের বেশি পুকুরের মাছ। জেলার বেশির ভাগ এলাকা হাঁটুপানির নিচে নিমজ্জিত রয়েছে। জেলা ত্রাণ ও পুনর্বাসন বিভাগ এবং মৎস্য বিভাগ প্রাথমিকভাবে ক্ষয়ক্ষতির সত্যতা নিশ্চিত করেছে। ঘূর্ণিঝড়ে নিহত ব্যক্তিরা হলেন বেতাগী উপজেলার পূর্ব রানীপুর গ্রামের সৈয়দ আলী (৭৫), বকুলতলী গ্রামের শিশু আমির হোসেন (৬); তালতলী উপজেলার ছোট আমখোলা গ্রামের চান মিয়া (৬০); বামনা উপজেলার বুকাবুনিয়া ইউনিয়নের লক্ষ্মীপুরা গ্রামের আনোয়ার হোসেন (৬০), একই ইউনিয়নের নাদিরা আকতার (২৬), বামনা সদর ইউনিয়নের সফিপুরের মোশারেফ হোসেন (৬৫) ও পাথরঘাটা উপজেলার ঘুটাবাছা গ্রামের হনুফা বেগম (২৫)। গত বুধবার দিবাগত রাত তিনটার দিকে ঝড়ে উপড়ে পড়া গাছের নিচে চাপা পড়ে সৈয়দ আলী এবং সকালে মারা যান আনোয়ার হোসেন, মোশারেফ হোসেন ও হনুফা বেগম। এ ছাড়া গতকাল বৃহস্পতিবার সকালে আশ্রয়কেন্দ্রে যাওয়ার পথে বজ্রপাতে মারা যায় আমির। হুড়োহুড়ি করে আশ্রয়কেন্দ্রে যাওয়ার সময় পড়ে গিয়ে গুরুতর আহত হয়ে মারা যান চান মিয়া ও নাদিরা। নাদিরা তিন মাসের অন্তঃসত্ত্বা ছিলেন। জেলা ঘূর্ণিঝড় প্রস্তুতি কেন্দ্রের কর্মকর্তারা জানান, গতকাল সকাল ছয়টার দিকে বরগুনাসহ দক্ষিণ উপকূলে প্রচণ্ড শক্তি নিয়ে আঘাত হানে মহাসেন। প্রায় তিন ঘণ্টা ধরে তাণ্ডব আর তুমুল বৃষ্টি ঝরিয়ে ঘূর্ণিঝড়টি দুর্বল হয়ে সকাল নয়টার দিকে মেঘনা নদীর মোহনার দিকে ধাবিত হয়। মহাসেনের প্রভাবে বুধবার মাঝরাত থেকেই বরগুনায় দমকা ও ঝোড়ো হাওয়া বইতে শুরু করে। একই সঙ্গে প্রবল বৃষ্টিপাত শুরু হয়। বুধবার দিবাগত রাত আড়াইটার দিকে বরগুনায় বিদ্যুৎ-সংযোগ বিচ্ছিন্ন হয়ে যায়। বরগুনা ও পাথরঘাটা শহর তিন ফুট পানির নিচে তলিয়ে যায়। খেপুপাড়া আবহাওয়া সতর্কীকরণ কেন্দ্রের প্রধান কর্মকর্তা প্রদীপ কুমার চক্রবর্তী জানান, ঘূর্ণিঝড়টি বরগুনা ও পটুয়াখালীতে হানা দেয়। এ সময় বাতাসের গতিবেগ ছিল প্রায় ১০০ কিলোমিটার। প্রায় তিন ঘণ্টা ধরে চলে ঝড়ের তাণ্ডব। এ সময় ২৮৪ মিলিমিটার বৃষ্টিপাত রেকর্ড করা হয়। প্রাথমিক হিসাবে, ঝড়ের ছোবলে তালতলী, পাথরঘাটা ও বরগুনা সদর উপজেলায় এক হাজারের বেশি বসতঘর বিধ্বস্ত হয়েছে। জেলায় প্রায় ৭০০ মাছের ঘের এবং তিন হাজারের বেশি পুকুরের মাছ জলোচ্ছ্বাসে ভেসে যাওয়ার খবর পাওয়া গেছে। বরগুনার ৩২৪টি আশ্রয়কেন্দ্রে এ পর্যন্ত প্রায় ৬৫ হাজার লোক আশ্রয় নিয়েছে। পায়রা নদীতে ফেরি চলাচল বন্ধ হয়ে যাওয়ায় সারা দেশের সঙ্গে বরগুনার সড়ক যোগাযোগ বিচ্ছিন্ন হয়ে পড়েছে। নদীতে নোঙর করা অবস্থায় একটি ফেরি ডুবে গেছে। জেলা ত্রাণ ও পুনর্বাসন কর্মকর্তা প্রকাশ চন্দ্র বিশ্বাস বলেন, ‘প্রাথমিকভাবে বরগুনায় এ পর্যন্ত সাতজনের মৃত্যুর খবর নিশ্চিত হওয়া গেছে এবং সহস্রাধিক বসতঘর বিলীন হওয়ার খবর পেয়েছি। তবে আমরা পূর্ণাঙ্গ ক্ষয়ক্ষতির তালিকা প্রস্তুত করার কাজ করছি।’ ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/191/%E0%A6%AC%E0%A6%BE%E0%A6%97%E0%A7%87%E0%A6%B0%E0%A6%B9%E0%A6%BE%E0%A6%9F%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AC%E0%A6%BE%E0%A6%AC%E0%A6%BE-%E0%A6%9B%E0%A7%87%E0%A6%B2%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র নিহত বৃষ্টি মৃত্যু হত --
--বাগেরহাটে বজ্রপাতে বাবা-ছেলের মৃত্যু--
--আপডেট: ১৩:২৭, মে ০৭, ২০১৩--
--বাগেরহাটের মোরেলগঞ্জে বজ্রপাতে বাবা ও ছেলের মৃত্যু হয়েছে। গতকাল সোমবার রাতে মোরেলগঞ্জ উপজেলার পুঁটিখালী ইউনিয়নের সোনাখালী গ্রামে এ ঘটনা ঘটে। নিহত ওই ব্যক্তিরা হলেন উপজেলার সোনাখালী গ্রামের মো. ইলিয়াস শেখ (৩২) ও তাঁর পাঁচ বছর বয়সী ছেলে ইয়াছিন শেখ। মোরেলগঞ্জ উপজেলার পুঁটিখালী ইউনিয়ন পরিষদের (ইউপি) চেয়ারম্যান মো. শাহ চাঁন মিঞা শামীম আজ মঙ্গলবার সকালে প্রথম আলো ডটকমকে বলেন, গতকাল রাত আটটার দিকে বজ্রসহ বৃষ্টি শুরু হয়। এ সময় বজ্রপাতে ইলিয়াস ও তাঁর ছেলে ইয়াছিনের মৃত্যু হয়। মোরেলগঞ্জ থানার ভারপ্রাপ্ত কর্মকর্তা (তদন্ত) আতিকুল ইসলাম বাবা-ছেলের মৃত্যুর সত্যতা নিশ্চিত করে বলেন, বজ্রপাতের সময় দিনমজুর ইলিয়াস তাঁর ছেলেকে নিয়ে ঘরের ভেতরে খাটের ওপর বসেছিলেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/528427/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%95%E0%A7%83%E0%A6%B7%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র নিহত মারা মৃত্যু হত --
--বজ্রপাতে দুই কৃষকের মৃত্যু--
--আপডেট: ০২:৩৭, মে ১৫, ২০১৫--
--সুনামগঞ্জের জামালগঞ্জ ও দক্ষিণ সুনামগঞ্জ উপজেলায় বজ্রপাতে দুই কৃষকের মৃত্যু হয়েছে। গতকাল বৃহস্পতিবার সকাল নয়টার দিকে এ ঘটনা ঘটে। নিহত কৃষকেরা হলেন জামালগঞ্জের লক্ষ্মীপুর গ্রামের লুৎফুর রহমান (৪৫) ও দক্ষিণ সুনামগঞ্জের গাজীনগর গ্রামের সৈয়দ মিয়া (৩০)। স্থানীয় কয়েকজন জানান, গ্রামের পাশের হাওরে গরু চরাতে গিয়ে বজ্রপাতে লুৎফুরের মৃত্যু হয়। একই সময় হাওরে ধান মাড়াইয়ের কাজে থাকা অবস্থায় বজ্রপাতে মারা যান সৈয়দ মিয়া। বজ্রপাতে তাঁর চারটি গরুও মারা যায়। দক্ষিণ সুনামগঞ্জ থানার ওসি আল আমিন ও জামালগঞ্জের ওসি আতিকুর রহমান ঘটনার সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/580648/%E0%A6%B8%E0%A6%BE%E0%A6%A4%E0%A6%95%E0%A7%8D%E0%A6%B7%E0%A7%80%E0%A6%B0%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A7%A8%E0%A7%A6-%E0%A6%B6%E0%A6%BF%E0%A6%B6%E0%A7%81-%E0%A6%95%E0%A6%BF%E0%A6%B6%E0%A7%8B%E0%A6%B0-%E0%A6%85%E0%A6%9C%E0%A7%8D%E0%A6%9E%E0%A6%BE%E0%A6%A8--
--বজ্রপাত বজ্র বৃষ্টি অসুস্থ --
--সাতক্ষীরায় বজ্রপাতে ২০ শিশু-কিশোর অজ্ঞান--
--আপডেট: ২১:৩১, জুলাই ১৯, ২০১৫--
--বজ্রপাতের বিকট শব্দে অজ্ঞান হয়ে পড়েছে ২০ শিশু-কিশোর। তবে পাঁচ থেকে সাত মিনিটের মাথায় জ্ঞান ফিরে কিশোর বয়সীদের। আর শিশুদের জ্ঞান ফিরে প্রায় আধা ঘণ্টা পর। আজ রোববার বিকেল সাড়ে চারটার দিকে সাতক্ষীরার শ্যামনগর উপজেলার রমজাননগর গ্রামের তারানিপুর গ্রামে এ ঘটনা ঘটে। শিশুদের জ্ঞান ফিরলেও অসুস্থ হয়ে পড়ায় তারা কান্নাকাটি শুরু করে। আর ওই বজ্রপাতের ঘটনায় এলাকার অন্য কয়েকজন কানে কম শুনতে পাচ্ছেন। এলাকায় গিয়ে জানা গেছে, অসুস্থ হয়ে পড়া শিশুদের হাসপাতালে না নিয়ে ঝাড়-ফুঁক করানো হচ্ছে। আর তা করছেন গ্রামেরই গাজীবাড়ির মসজিদের ইমাম আনছার আলী। আক্তারুজ্জামান নামে গ্রামের এক বাসিন্দা জানান, টিপ টিপ বৃষ্টি হচ্ছিল। হঠাৎ বিকট শব্দে বজ্রপাতের ঘটনা ঘটে। এ শব্দে গ্রামের শহীদুজ্জামানের ছেলে তৌহিদুজ্জামান (৪), মোস্তাফিজুর রহমানের মেয়ে রাহিমা (১), আহাদ আলী গাজীর ছেলে সোহাগ গাজী (১২), আব্দুল হামিদের ছেলে আরাফাত হোসেন (৮), শেখ খলিলুর রহমানের মেয়ে সাবিহা (৩) ও মোস্তাকিন শেখের মেয়ে আম্বিয়া খাতুন (১১) সহ ২০ শিশু-কিশোর অজ্ঞান হয়ে পড়ে। এ ছাড়া বিকট শব্দে একই গ্রামের সাহানা ইসলাম (২০), নাসিমা খাতুন, রহিমা খাতুন (২৫) নূরুজ্জামান (২৭) কানে কম শুনছেন। এ ব্যাপারে রমজাননগর ইউনিয়নের ভারপ্রাপ্ত চেয়ারম্যান আকবর আলী বলেন, বজ্রপাত যে এলাকায় হয়েছে তার আশে পাশের ২০-২৫টি পরিবারে এ ধরনের ঘটনা ঘটেছে। আধা ঘণ্টার মধ্যে বেশির ভাগই সুস্থ হয়ে গেছে। তবে শিশুদের মধ্যে বেশ কয়েকজন ঘটনার পরেও কান্নাকাটি করেছে। চিকিৎসক দেখানোর পরামর্শ দেওয়া হয়েছে। কিন্তু গ্রামের মানুষ হুজুর ডেকে ঝাড়-ফুঁক করাচ্ছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/565197/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত হত --
--বজ্রপাতে মৃত্যু--
--০৫:৫০, জুন ২৯, ২০১৫--
--মাঠে ধান রোপণের সময় বজ্রপাতে এক কৃষক নিহত ও অপর একজন আহত হয়েছেন। গতকাল রোববার সকাল সাড়ে ১০টার দিকে সাতক্ষীরার কলারোয়া উপজেলার উত্তর কাদপুর গ্রামে এ ঘটনা ঘটে। নিহত কৃষকের নাম রমজান আলী সরদার (২০)। তিনি উপজেলার চন্দনপুর ইউনিয়নের কাদপুর গ্রামের মিতা সরদারের ছেলে। আহত ব্যক্তি হলেন একই গ্রামের মো. মিজান সরদার (৫৫)। মিজান সরদার জানান, তিনি ও রমজান ঘটনার সময় উত্তর কাদপুর মাঠে ধানের চারা রোপণের কাজ করছিলেন। এ সময় হঠাৎ বজ্রপাতে রমজান ঘটনাস্থলেই প্রাণ হারান। মিজান সরদার গুরুতর আহত হন। স্থানীয় লোকজন তাঁকে উদ্ধার করে ক্লিনিকে ভর্তি করান। নিজস্ব প্রতিবেদক, সাতক্ষীরা| ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/517807/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%B8%E0%A7%8D%E0%A6%AC%E0%A6%BE%E0%A6%AE%E0%A7%80-%E0%A6%A8%E0%A6%BF%E0%A6%B9%E0%A6%A4-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%86%E0%A6%B9%E0%A6%A4--
--বজ্রপাত বজ্র আহত নিহত বৃষ্টি হত --
--বজ্রপাতে স্বামী নিহত, স্ত্রী আহত--
--আপডেট: ০০:৫৬, মে ০৩, ২০১৫--
--গাইবান্ধা পৌর শহরের কুঠিপাড়া এলাকায় বজ্রপাতে এক ব্যক্তি নিহত ও তাঁর স্ত্রী আহত হয়েছেন। গতকাল শনিবার এই ঘটনা ঘটে। নিহত নারায়ণ চন্দ্র রবিদাস (৩২) কুঠিপাড়া এলাকার সোনোয়ার রবিদাসের ছেলে। তাঁর স্ত্রীর নাম কমলা রানী রবিদাস (২২)। তিনি গাইবান্ধা সদর হাসপাতালে চিকিৎসাধীন। নিহতের পারিবারিক সূত্র জানায়, নারায়ণ চন্দ্র গতকাল সকালে বাড়ির উঠানে গৃহস্থালির কাজ করছিলেন। এ সময় তাঁর স্ত্রী কমলা রানী রান্না করছিলেন। সকাল সোয়া আটটার দিকে বৃষ্টি শুরু হয়। এ সময় বজ্রপাতে তাঁরা গুরুতর আহত হন। স্থানীয় লোকজন তাঁদের উদ্ধার করে গাইবান্ধা সদর হাসপাতালে নেওয়ার পর কর্তব্যরত চিকিৎসক নারায়ণ চন্দ্রকে মৃত ঘোষণা করেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/555793/%E0%A6%B6%E0%A7%87%E0%A6%B0%E0%A6%AA%E0%A7%81%E0%A6%B0%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A8--
--বজ্রপাত বজ্র নিহত বৃষ্টি মৃত্যু হত --
--শেরপুরে বজ্রপাতে নিহত ২--
--আপডেট: ২১:৪৪, জুন ১৭, ২০১৫--
--শেরপুরের নকলায় বজ্রপাতে দুজন নিহত হয়েছেন। আজ বুধবার বিকেলে এ ঘটনা ঘটে।  নিহত ব্যক্তিরা হলেন, দেলোয়ারা বেগম (৩৮) ও বিলকিস আক্তার (১১)। তাঁরা পরিচয়ে চাচি-ভাতিজী। তাঁদের বাড়ি উপজেলার পাঠাকাটা ইউনিয়নের নামাকৈয়াকুড়ি গ্রামে। পুলিশ ও স্থানীয় সূত্রে জানা গেছে, আজ বেলা তিনটার দিকে পাঠাকাটা এলাকায় বৃষ্টি শুরু হয়। এ সময় তাঁরা বাড়ির পাশের মাঠে গরু আনতে যান। হঠাৎ বজ্রপাতে আক্রান্ত হন তাঁরা। এতে ঘটনাস্থলেই তাঁদের মৃত্যু হয়। নকলা থানার ভারপ্রাপ্ত কর্মকর্তা (ওসি) মো. গোলাম হায়দার ঘটনার সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/556201/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%9A%E0%A6%BE%E0%A6%9A%E0%A6%BF-%E0%A6%AD%E0%A6%BE%E0%A6%A4%E0%A6%BF%E0%A6%9C%E0%A6%BF%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মৃত্যু --
--বজ্রপাতে চাচি ভাতিজির মৃত্যু--
--০১:৫০, জুন ১৮, ২০১৫--
--শেরপুরের নকলা উপজেলায় গতকাল বুধবার বজ্রপাতে চাচি-ভাতিজির মৃত্যু হয়েছে। তাঁরা হলেন উপজেলার পাঠাকাটা ইউনিয়নের নামাকৈয়াকুড়ি গ্রামের মফিদুল ইসলামের স্ত্রী দেলোয়ারা বেগম (৩৮) ও মফিদুলের ভাই আবুল কালামের মেয়ে বিলকিস আক্তার (১১)। এলাকার কয়েকজন বাসিন্দা ও পুলিশ সূত্রে জানা গেছে, গতকাল বেলা তিনটার দিকে মুষলধারে বৃষ্টি শুরু হয়। এ সময় চাচি দেলোয়ারা ও তাঁর ভাতিজি বিলকিস পাশের পাঠাকাটা গ্রামের একটি মাঠে গরু আনতে যান। এ সময় আকস্মিক বজ্রপাতে ঘটনাস্থলেই তাঁদের মৃত্যু হয়। এ ঘটনায় এলাকায় শোকের ছায়া নেমে এসেছে। গতকাল সন্ধ্যা ছয়টার দিকে নকলা থানার ভারপ্রাপ্ত কর্মকর্তা (ওসি) মো. গোলাম হায়দার বজ্রপাতে ওই দুজনের মৃত্যুর বিষয়টি নিশ্চিত করেছেন। শেরপুর প্রতিনিধি| ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/491419/%E0%A6%9A%E0%A6%BE%E0%A6%81%E0%A6%AA%E0%A6%BE%E0%A6%87%E0%A6%A8%E0%A6%AC%E0%A6%BE%E0%A6%AC%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%A8%E0%A7%8C%E0%A6%95%E0%A6%BE-%E0%A6%A1%E0%A7%81%E0%A6%AC%E0%A7%87-%E0%A6%A6%E0%A7%81%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত বৃষ্টি মৃত্যু হত --
--চাঁপাইনবাবগঞ্জে নৌকা ডুবে দুজনের মৃত্যু--
--আপডেট: ০১:৪৯, এপ্রিল ০১, ২০১৫--
--চাঁপাইনবাবগঞ্জের শিবগঞ্জ উপজেলার পাকা এলাকায় পদ্মা নদীতে নৌকা ডুবে নিখোঁজ থাকা চারজনের মধ্যে দুই শিশুর লাশ গতকাল মঙ্গলবার উদ্ধার করা হয়েছে। গত সোমবার বিকেলে ঝড়ের কবলে পড়ে যাত্রীবোঝাই নৌকাটি ডুবে যায়। শিবগঞ্জ থানার ভারপ্রাপ্ত কর্মকর্তা (ওসি) জানান, উপজেলার রানীনগর গ্রামের আরশাদ আলীর মেয়ে সুমি আক্তার (১৭) এবং দাইশাপাড়া গ্রামের আজিরুল হকের মেয়ে আজরিন খাতুনের (১১) লাশ উদ্ধার করা হয়েছে। এ ছাড়া ঠুটাপাড়ার রিসাদ আলী (৮) নামের আরেক শিশু ও দোভাগী ফিল্ডেরহাট এলাকার জোনাব আলী (৫৫) নামের এক ব্যক্তি এখনো নিখোঁজ আছেন। পাকা ইউনিয়ন পরিষদের (ইউপি) চেয়ারম্যান আবদুল মালেক বলেন, সোমবার বিকেলে ২০ থেকে ২২ জন যাত্রী, গমের বস্তা, কয়েকটি গরু নিয়ে শ্যালো ইঞ্জিনচালিত নৌকাটি ঘাইপাড়া থেকে মনোহরপুর যাচ্ছিল। পথে ঝড়ে পড়ে নৌকাটি ডুবে গেলে মাঝিসহ ১৮ যাত্রী কোনোমতে সাঁতরে তীরে উঠলেও তিন শিশুসহ চারজন নিখোঁজ হন। এদের মধ্যে গতকাল সকালে সুমি ও আজরিনের লাশ ভেসে উঠলে স্থানী লোকজন উদ্ধার করে। ঘটনার পর দুর্যোগপূর্ণ আবহাওয়া ও দুর্গম পথের কারণে উদ্ধার অভিযানে যেতে পারেনি ফায়ার সার্ভিস। গতকাল সকাল থেকে চাঁপাইনবাবগঞ্জ ও রাজশাহীর ১০ সদস্যের একটি ডুবরী দল উদ্ধারকাজ শুরু করে। প্রায় তিন ঘণ্টা চেষ্টার পর ডুবে যাওয়া নৌকাটি শনাক্ত করা সম্ভব হয় বলে জানান চাঁপাইনবাবগঞ্জ ফায়ার সার্ভিস ও ডিফেন্স স্টেশনের উপসহকারী পরিচালক অহিদুল ইসলাম। তবে সেখানে কোনো লাশ পাওয়া যায়নি বলে তিনি জানান। জেলা প্রশাসক মোহাম্মদ জাহাঙ্গীর কবীর বলেন, নৌকাডুবির ঘটনায় নিহত দুইজন ও একই দিন বজ্রপাতে নিহত আরও চারজনের পরিবারকে ২০ হাজার টাকা করে সহায়তা দেওয়া হবে। গত সোমবার বিকেলে ঝড় ও বৃষ্টির সঙ্গে বজ্রপাত হলে চাঁপাইনবাবগঞ্জ সদর ও শিবগঞ্জ উপজেলায় মা ও মেয়েসহ চারজনের মৃত্যু হয়। আহত হন আরও দুজন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/490333/%E0%A6%9A%E0%A6%BE%E0%A6%81%E0%A6%AA%E0%A6%BE%E0%A6%87%E0%A6%A8%E0%A6%AC%E0%A6%BE%E0%A6%AC%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A4%E0%A6%BF%E0%A6%A8%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত মৃত্যু হত --
--চাঁপাইনবাবগঞ্জে বজ্রপাতে তিনজনের মৃত্যু--
--আপডেট: ২২:১৬, মার্চ ৩০, ২০১৫--
--চাঁপাইনবাবগঞ্জে বজ্রপাতে মা মেয়েসহ তিনজনের মৃত্যু হয়েছে। আহত হয়েছেন দুজন। নিহত ব্যক্তিরা হলেন সদর উপজেলার নারায়ণপুর ইউনিয়ন পরিষদের সোনারদিচরের ফুলেরা বেগম (৩৫) ও মেয়ে ববিতা খাতুন (৯) এবং শিবগঞ্জ উপজেলার দহলাবাড়ি সাইদুর রহমান (২৫)। আজ সোমবার সন্ধ্যা সাড়ে ছয়টার দিকে বজ্রপাতের ঘটনাটি ঘটে। আহত হয়েছেন সোনারদিচরের শরীফুন্নেসা (৪০) ও সদর উপজেলার কালিনগরের ছমিরা বেগম (৩৫)। আহত ব্যক্তিদের রাজশাহী মেডিকেল কলেজ হাসপাতালে পাঠানো হয়েছে। মা মেয়ের মৃত্যুর বিষয়টি নারায়ণপুর ইউপি চেয়ারম্যান আলমগীর কবির ও সাইদুর রহমানের মৃত্যুর বিষয়টি চাঁপাইনবাবগঞ্জ সদর হাসপাতালের আবাসিক চিকিৎসা কর্মকর্তা শফিকুল ইসলাম নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/291538/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%9A%E0%A6%BE%E0%A6%B0-%E0%A6%9C%E0%A7%87%E0%A6%B2%E0%A6%BE%E0%A7%9F-%E0%A6%AA%E0%A6%BE%E0%A6%81%E0%A6%9A%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত নিহত বৃষ্টি মারা মৃত্যু হত --
--বজ্রপাতে চার জেলায় পাঁচজন নিহত--
--আপডেট: ০১:৪৫, আগস্ট ১৫, ২০১৪--
--ঝিনাইদহের শৈলকুপা, কুষ্টিয়ার কুমারখালী, মাগুরার শ্রীপুর ও রাজবাড়ীর গোয়ালন্দ উপজেলায় গতকাল বৃহস্পতিবার বজ্রপাতে পাঁচজনের মৃত্যু হয়েছে। আহত হয়েছেন চারজন কৃষিশ্রমিক। নিহত ব্যক্তিরা হলেন শৈলকুপার খালকুলা গ্রামের মোজাহার মোল্লার ছেলে কৃষক শফিক উল্লাহ (৪০) ও লক্ষণদিয়া গ্রামের গ্যান্দা বিশ্বাসের ছেলে গাজীপুর ইঞ্জিনিয়ারিং কলেজের ছাত্র টিটোন বিশ্বাস (২২), কুমারখালীর বাগুলাটের দমদমা গ্রামের রুস্তম শেখের ছেলে কৃষক ওহিদুল ইসলাম (২৭), গোয়ালন্দের দৌলতদিয়ার সিরাজ খাঁর পাড়ার কৃষক শামসুদ্দিন শেখ (৬৫) ও শ্রীপুরের নগর জোকা গ্রামের কৃষিশ্রমিক এলেম শেখ (৩৮)। আহত কৃষিশ্রমিকেরা হলেন শ্রীপুরের দেবীনগর গ্রামের সত্যেন্দ্রনাথ বিশ্বাস (৩৫) ও সুজন মণ্ডল (২৫) এবং ঝিনাইদহের শৈলকুপার বরিয়া শহীদনগরের বকুল মিয়া (৩০) ও মো. বাবলু (৩৫)। তাঁদের মাগুরা সদর হাসপাতালে ভর্তি করা হয়েছে। আহত কৃষিশ্রমিকেরা জানান, বেলা পৌনে তিনটার দিকে তাঁরা পূর্ব শ্রীকোল গ্রামে মাঠে কাজ করছিলেন। এ সময় বৃষ্টিপাতের সঙ্গে হঠাৎ বজ্রপাতে এলেম শেখের (৩৮) মৃত্যু হয় এবং তাঁরা আহত হন। নিহত শামসুদ্দিন শেখের পরিবার জানায়, কৃষক শামসুদ্দিন গতকাল কয়েকজন কৃষিশ্রমিককে নিয়ে বাড়ির পাশের ডোবায় পাট ধুচ্ছিলেন। বিকেল চারটার দিকে খাবারের জন্য বাড়ির উঠানের কাছে আসামাত্র বজ্রপাত হয়। এতে ঘটনাস্থলেই শামসুদ্দিনের মৃত্যু হয়। শৈলকুপা থানার এসআই আশিকুর রহমান বলেন, বেলা দুইটার দিকে খালকুলা গ্রামের খেতে কাজ করার সময় বজ্রপাতে শফিক উল্লাহর মৃত্যু হয়। একই সময় বজ্রপাতে কলেজছাত্র টিটোন বিশ্বাস মারা যান। [প্রতিবেদন তৈরি করেছেন নিজস্ব প্রতিবেদক, ঝিনাইদহ; কুষ্টিয়া অফিস, মাগুরা ও গোয়ালন্দ প্রতিনিধি] ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/285508/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A8--
--বজ্রপাত বজ্র আহত নিহত বৃষ্টি মারা হত --
--বজ্রপাতে নিহত ২--
--আপডেট: ০১:০৮, আগস্ট ০৮, ২০১৪--
--মাগুরার শ্রীপুরের বরালিদহ গ্রামে গতকাল বৃহস্পতিবার বজ্রপাতে দুজন নিহত হয়েছেন। তাঁরা হলেন জমিরউদ্দিন মোল্লার ছেলে মনিরুল ইসলাম (২৪) ও খলিল খাঁর ছেলে কবির খাঁ (৪৮)। নিহত মনিরুল ইসলাম একজন সেনাসদস্য। তিনি বগুড়া সেনানিবাসে কর্মরত ছিলেন। থানা-পুলিশ সূত্র ও প্রত্যক্ষদর্শীরা জানান, গতকাল বেলা আড়াইটার দিকে বৃষ্টির সঙ্গে হঠাৎ বজ্রপাত শুরু হয়। তখন কবির বরালিদহ মাঠের পাশের খালে কাটা পাট জাগ দিচ্ছিলেন। এ সময় তাঁর ওপর বাজ পড়লে ঘটনাস্থলেই তিনি মারা যান। একই জায়গায় মনিরুল নির্মাণাধীন বাড়ির কাজ দেখাশোনা করছিলেন। বজ্রপাতে তিনিও আহত হন; পরে মারা যান।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/551953/%E0%A6%A4%E0%A6%BF%E0%A6%A8-%E0%A6%9C%E0%A7%87%E0%A6%B2%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত মৃত্যু হত --
--তিন জেলের মৃত্যু--
--০১:১৮, জুন ১৩, ২০১৫--
--চাঁদপুরের মতলব উত্তর উপজেলায় বজ্রপাতে তিন জেলের মৃত্যু হয়েছে। গত বৃহস্পতিবার সন্ধ্যায় উপজেলার আমিরাবাদ এলাকায় এ ঘটনা ঘটে। নিহত জেলেদের পরিবার ও প্রত্যক্ষদর্শীরা জানান, সন্ধ্যা সাতটার দিকে ওই এলাকায় মেঘনা নদীতে একটি নৌকায় করে চারজন জেলে মাছ ধরছিলেন। হঠাৎ তাঁদের ওপর বজ্রপাতের ঘটনা ঘটে। এতে মতলব দক্ষিণ উপজেলার বাইশপুর গ্রামের যাদব চন্দ্র দাস (৫৫), চারটভাঙা গ্রামের সবুজ দাস (২২), মেহরন গ্রামের যতীন্দ্র দাস (৪৫) ও মানিক দাস (২৫) গুরুতর আহত হন। আশপাশের জেলেরা তাঁদের উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক যাদব, সবুজ ও যতীন্দ্রকে মৃত ঘোষণা করেন। মতলব দক্ষিণ (চাঁদপুর) প্রতিনিধি | ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/508972/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত নিহত হত --
--বজ্রপাতে দুজন নিহত--
--আপডেট: ০০:৫৯, এপ্রিল ২২, ২০১৫--
--সুনামগঞ্জে বজ্রপাতে দুজন নিহত ও দুজন আহত হয়েছেন। গতকাল মঙ্গলবার দুপুর ১২টার দিকে এ ঘটনা ঘটে। নিহত ব্যক্তিরা হলেন সুনামগঞ্জ পৌর শহরের মুহাম্মদপুর এলাকার আজিজুর রহমান (৪২) ও দক্ষিণ সুনামগঞ্জ উপজেলার আস্তমা গ্রামের গিয়াস উদ্দিন (২০)। মুহাম্মদপুর এলাকার কবরস্থানের বাঁশ কাটার সময় বজ্রপাতে ঘটনাস্থলেই নিহত হন আজিজুর। এ সময় আহত হন মাইজবাড়ি গ্রামের শুকুর আলী (৪৮)। একই সময় দক্ষিণ সুনামগঞ্জ উপজেলার আস্তমা গ্রামের গিয়াস উদ্দিন হাওরে ধান কাটছিলেন। বজ্রপাতে তিনিও ঘটনাস্থলে নিহত হন। এ ছাড়া বজ্রপাতে আহত হয়েছেন সদর উপজেলার কাঠইর গ্রামের আবদুস সালাম (২৭)। আহত দুজনকে সুনামগঞ্জ সদর হাসপাতালে ভর্তি করা হয়েছে। সুনামগঞ্জ সদর থানা ও দক্ষিণ সুনামগঞ্জ থানার পুলিশ বিষয়টি নিশ্চিত করেছে।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/506425/%E0%A6%95%E0%A7%83%E0%A6%B7%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মৃত্যু হত --
--কৃষকের মৃত্যু--
--আপডেট: ০১:২৫, এপ্রিল ১৯, ২০১৫--
--সুনামগঞ্জ পৌর শহরের পাঠানবাড়ি এলাকায় গতকাল শনিবার বজ্রপাতে আবদুস সহিদ (৩০) নামের এক কৃষকের মৃত্যু হয়েছে। তিনি পাঠানবাড়ি গ্রামের আবদুল রাজ্জাকের ছেলে। সহিদের পরিবার সূত্রে জানা গেছে, সহিদ গ্রামের পাশে জমিতে ধান কাটছিলেন। বিকেল পাঁচটার দিকে আকস্মিক বজ্রপাতে তিনি আহত হন। পরে তাঁকে দ্রুত সুনামগঞ্জ সদর হাসপাতালে নেওয়া হয়। সেখানে চিকিৎসকেরা তাঁকে মৃত ঘোষণা করেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/522028/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত নিহত মারা মৃত্যু হত --
--বজ্রপাতে নিহত--
--০১:২৯, মে ০৮, ২০১৫--
--সুনামগঞ্জের ধরমপাশা উপজেলায় গতকাল বৃহস্পতিবার সকালে হোসেন আলী (৫০) নামের এক কৃষক বজ্রপাতে নিহত ও নজরুল ইসলাম (৩০) নামের এক শ্রমিক গুরুতর আহত হয়েছেন। এ ছাড়া বজ্রপাতে সাতটির গরুর মৃত্যু হয়। আহত নজরুলকে ওই দিন দুপুরে স্থানীয় উপজেলা স্বাস্থ্য কমপ্লেক্সে ভর্তি করা হয়েছে। উপজেলার বংশীকুণ্ডা দক্ষিণ ইউনিয়নের চাণ্ডালীপাড়া গ্রামের কৃষক হোসেন আলী গতকাল সকালে পাশের কাঞ্চনপুর হাওরে ধান কাটতে যান। সকাল সাড়ে ১০টার দিকে ঝোড়ো বাতাস ও আকস্মিক বজ্রপাত হলে হোসেন আলী ঘটনাস্থলেই মারা যান। একই সময়ে উপজেলার মধ্যনগর ইউনিয়নের মাড়ালা হাওর থেকে নৌকাযোগে ধান নিয়ে বাড়িতে আসার পথে কলুমা নদীতে নজরুল ইসলাম বজ্রপাতে গুরুতর আহত হন। ধরমপাশা (সুনামগঞ্জ) প্রতিনিধি| ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/505462/%E0%A6%B8%E0%A7%81%E0%A6%A8%E0%A6%BE%E0%A6%AE%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A7%AC-%E0%A6%95%E0%A7%83%E0%A6%B7%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র নিহত মৃত্যু হত --
--সুনামগঞ্জে বজ্রপাতে ৬ কৃষকের মৃত্যু--
--আপডেট: ০০:৫০, এপ্রিল ১৮, ২০১৫--
--সুনামগঞ্জের বিভিন্ন উপজেলার হাওরে ধান কাটার সময় গতকাল শুক্রবার বিকেলে বজ্রপাতে ছয়জন কৃষক প্রাণ হারিয়েছেন। এর মধ্যে দিরাই উপজেলায় চারজন, দক্ষিণ সুনামগঞ্জ ও জামালগঞ্জ উপজেলায় একজন করে নিহত হয়েছেন।  পুলিশ ও স্থানীয় সূত্রে জানা গেছে, দিরাই উপজেলার রন্নারচর গ্রামের জ্ঞানেন্দ্র দাস (৬০), দিরাই শহরের বরারগাঁও গ্রামের জমসেদ আলী (৪৫), সাকিতপুর গ্রামের মিলাদ মিয়া (৩০), নগদীপুর গ্রামের শামসুল হক (২৭) হাওরে ধান কাটার সময় আকস্মিক বজ্রপাতে ঘটনাস্থলেই প্রাণ হারান। দিরাই থানার ভারপ্রাপ্ত কর্মকর্তা (ওসি) বায়েছ আলম বজ্রপাতে চারজনের মৃত্যুর বিষয়টি নিশ্চিত করেছেন। এ ছাড়া একই সময় জেলার জামালগঞ্জ উপজেলার পাকনার হাওরে গজারিয়া গ্রামের বামন মিয়া (২৬), দক্ষিণ সুনামগঞ্জ উপজেলার পশ্চিম বীরগাঁও ইউনিয়নের ঠাকুরভোগ গ্রামের কুয়েত মিয়া (১৭) বজ্রপাতে প্রাণ হারান। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/48309/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মারা মৃত্যু --
--বজ্রপাতে মৃত্যু--
--০৩:০৮, সেপ্টেম্বর ১৮, ২০১৩--
--সাতক্ষীরার তালা উপজেলার মশাডাঙ্গায় গতকাল মঙ্গলবার ভোরে বজ্রপাতে গোপাল মণ্ডল (৩৫) নামের এক ব্যক্তির মৃত্যু হয়েছে। তিনি তালা উপজেলার মশাডাঙ্গা গ্রামের হুদু মণ্ডলের ছেলে। কাপাসডাঙ্গা চিংড়িঘেরে পাহারা দেওয়ার সময় বজ্রপাতে ঘটনাস্থলে তাঁর মৃত্যু হয়। গোপালগঞ্জের টুঙ্গিপাড়া উপজেলার খারফার বিলে শামুক উঠাতে গিয়ে গত সোমবার সন্ধ্যায় বজ্রপাতে মারা যান আজিজ শেখ (১৮) ও রাজীব শেখ (১৬)। নিজস্ব প্রতিবেদক, সাতক্ষীরা ও গোপালগঞ্জ প্রতিনিধি ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/554626/%E0%A6%97%E0%A6%BE%E0%A6%9C%E0%A7%80%E0%A6%AA%E0%A7%81%E0%A6%B0%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত নিহত হত --
--গাজীপুরে বজ্রপাতে দুজন নিহত--
--০১:৪৯, জুন ১৬, ২০১৫--
--গাজীপুরে বজ্রপাতে দুজন নিহত ও দুজন আহত হয়েছেন। গতকাল সোমবার দুপুর ১২টার দিকে সিটি করপোরেশনের নাওজোর এলাকায় এ ঘটনা ঘটে। নিহত ব্যক্তি হলেন নাওজোর এলাকার জুয়েল (২৮) ও ওবায়দুল (২৮)। আহত ব্যক্তিরা হলেন একই এলাকার আমান উদ্দিন (২০) ও মো. জনি (২৮)। স্থানীয় বাসিন্দা জালাল উদ্দিন বলেন, নাওজোর মাহবুব ফিলিং স্টেশনের উত্তর পাশে বালুর মাঠে ফুটবল খেলতে যাওয়ার পথে বজ্রপাতে ওই চারজন আহত হন। পরে এলাকাবাসী তাঁদের উদ্ধার করে গাজীপুরে শহীদ তাজউদ্দীন আহমদ মেডিকেল কলেজ হাসপাতালে ভর্তি করেন। কর্তব্যরত চিকিৎসক জুয়েল ও ওবায়দুলকে মৃত ঘোষণা করেন। গাজীপুর প্রতিনিধি ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/487957/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A6%AE%E0%A7%8D%E0%A6%AA%E0%A6%A4%E0%A6%BF%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র নিহত বৃষ্টি মৃত্যু হত --
--বজ্রপাতে দম্পতির মৃত্যু--
--আপডেট: ০০:৩২, মার্চ ২৮, ২০১৫--
--ঠাকুরগাঁওয়ের রানীশংকৈল উপজেলার ভান্ডারা গ্রামে গতকাল শুক্রবার ভোরে বজ্রপাতে এক দম্পতির মৃত্যু হয়েছে। নিহত ব্যক্তিরা হলেন হানিফ (৫৫) ও তাঁর স্ত্রী চানবানু (৪২)। উপজেলার হোসেনগাঁও ইউনিয়ন পরিষদের (ইউপি) চেয়ারম্যান মাহবুব আলম জানান, ভান্ডারা গ্রামের হানিফ বাজার থেকে ধান কিনে এনে চাল করে বাজারে বিক্রি করতেন। শুক্রবার ভোররাতে হঠাৎ ঝোড়ো হাওয়ার সঙ্গে বৃষ্টিপাত ও প্রচণ্ড বজ্রপাত শুরু হয়। ভোর চারটার দিকে তিনি স্ত্রীকে নিয়ে উঠানে হাঁড়িতে থাকা সেদ্ধ ধান ঘরের বারান্দায় তুলছিলেন। এ সময় বজ্রপাত হলে ঘটনাস্থলেই তাঁরা প্রাণ হারান।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/525634/%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মারা মৃত্যু হত --
--স্কুলছাত্রের মৃত্যু--
--আপডেট: ০২:৪৬, মে ১২, ২০১৫--
--মানিকগঞ্জের দৌলতপুর উপজেলার বাচামারা গ্রামে গতকাল সোমবার বজ্রপাতে রফিকুল ইসলাম (১৬) নামের এক স্কুলছাত্রের মৃত্যু হয়েছে। সে ওই গ্রামের আবদুল রউফের ছেলে এবং স্থানীয় বাচামারা উচ্চবিদ্যালয়ের দশম শ্রেণির ছাত্র ছিল। এ ছাড়া বজ্রপাতে একই বিদ্যালয়ের অষ্টম শ্রেণির ছাত্রী মাহফুজা আক্তার (১৪) আহত হয়। সে একই গ্রামের রেজাউল করিমের মেয়ে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/843/%E0%A6%8F%E0%A6%95%E0%A6%A8%E0%A6%9C%E0%A6%B0%E0%A7%87--
--বজ্রপাত বজ্র আহত বৃষ্টি মারা হত --
--একনজরে--
--আপডেট: ০২:২৭, মে ১০, ২০১৩--
--জেলার শীর্ষে এবারের এসএসসি পরীক্ষার ফলাফলে গাইবান্ধা আহম্মদ উদ্দিন শাহ শিশুনিকেতন স্কুল অ্যান্ড কলেজ জেলায় শীর্ষস্থান লাভ করেছে। এটি দিনাজপুর শিক্ষা বোর্ডের সেরা ২০ শিক্ষাপ্রতিষ্ঠানের মধ্যে ১১তম ও গাইবান্ধা সরকারি বালক উচ্চবিদ্যালয় ১৯তম স্থানে রয়েছে। গাইবান্ধা আহম্মদ উদ্দিন শাহ শিশুনিকেতন স্কুল অ্যান্ড কলেজ থেকে ১০১ জন পরীক্ষায় অংশ নিয়ে শতভাগ পাস করে। জিপিএ-৫ পায় ৭১ জন।  গাইবান্ধা প্রতিনিধি   ছিনতাইকারীর কবলে পরীক্ষার ফল জানতে গিয়ে ছিনতাইকারীর কবলে পড়েছে দিনাজপুরের পার্বতীপুর উপজেলার সিঙ্গীমারী উচ্চবিদ্যালয়ের তিন এসএসসি পরীক্ষার্থী। তারা হলো রংপুরের বদরগঞ্জ উপজেলার বোর্ডের হাট গ্রামের কারিমুল (১৫), বালাডাঙ্গা গ্রামের রবিউল (১৬) ও পার্বতীপুরের ব্রহ্মোত্তর গ্রামের মজিবুল (১৫)। তারা পার্বতীপুরের জ্ঞানাঙ্কুর পাইলট উচ্চবিদ্যালয় কেন্দ্র থেকে এ বছর মানবিক বিভাগে এসএসসি পরীক্ষা দিয়েছিল।  পার্বতীপুর (দিনাজপুর) প্রতিনিধি   ঘরে বজ্রপাতে ফরিদপুরের নগরকান্দায় গত বুধবার সন্ধ্যায় ঝড়-বৃষ্টির সময় বজ্রপাতে পৌরসভার সাত নম্বর ওয়ার্ডের মিরাকান্দা গ্রামের কালু মাতুব্বরের বসতঘরটি ভস্মীভূত হয়ে গেছে। এ সময় পাশের বাড়ির সালমা বেগম (৩৫) আহত হন। অন্যদিকে লস্করদিয়া ইউনিয়নের জুঙ্গরদী গ্রামের নিজাম শেখের গোয়ালঘরে বজ্রপাতে একটি গাভি মারা যায় এবং সকিনা বেগম (৪০) নামের এক গৃহিণী আহত হন।  ফরিদপুর অফিস   লাশ উদ্ধার পিরোজপুরের মঠবাড়িয়া উপজেলা স্বাস্থ্য কমপ্লেক্স থেকে গত বুধবার রাতে আল আমিন (১৮) নামের এক তরুণের লাশ উদ্ধার করেছে পুলিশ। আল আমিন উপজেলার বড় মাছুয়া গ্রামের শাহ ইসলামের ছেলে। হাসপাতাল ও পুলিশ সূত্রে জানা গেছে, বুধবার বিকেলে আল আমিন তাঁর বাবার সঙ্গে অভিমান করে কীটনাশক পান করেন। উপজেলা স্বাস্থ্য কমপ্লেক্সে ভর্তির পর সন্ধ্যায় তিনি মারা যান।  মঠবাড়িয়া (পিরোজপুর) প্রতিনিধি  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/572227/%E0%A6%A6%E0%A6%BF%E0%A6%A8%E0%A6%BE%E0%A6%9C%E0%A6%AA%E0%A7%81%E0%A6%B0%E0%A7%87-%E0%A6%B8%E0%A6%BE%E0%A6%AA%E0%A7%87%E0%A6%B0-%E0%A6%95%E0%A6%BE%E0%A6%AE%E0%A6%A1%E0%A6%BC%E0%A7%87-%E0%A7%A8-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রাঘাত বজ্রপাত বজ্র বৃষ্টি মারা মৃত্যু --
--দিনাজপুরে সাপের কামড়ে ২ জনের মৃত্যু--
--আপডেট: ১০:৪০, জুলাই ০৮, ২০১৫--
--দিনাজপুর সদর ও বীরগঞ্জ উপজেলায় সাপের কামড়ে এক কিশোর ও এক নারী মারা গেছে বলে খবর পাওয়া গেছে। এদিকে নীলফামারীর সৈয়দপুরে বজ্রপাতে এক গৃহবধূর মৃত্যু ঘটেছে। দিনাজপুর কোতোয়ালি থানা সূত্রে জানা গেছে, শহরের হঠাৎপাড়া মহল্লার গফুর আলীর ছেলে সোহাগ (১৭) নিজ বাড়িতে ঘুমিয়ে থাকা অবস্থায় বিষধর সাপ কামড়ালে জেগে ওঠে। পরিবারের সদস্যরা দ্রুত তাকে দিনাজপুর জেনারেল হাসপাতালে নিয়ে গেলেও বিষ ধমনীতে ছড়িয়ে যাওয়ায় পথেই সে মারা যায়। অন্যদিকে বীরগঞ্জ উপজেলার জগদল গ্রামের আবদুল লতিফের স্ত্রী আনোয়ারা বেগম (৪০) গত সোমবার রাতে প্রাকৃতিক কাজ সারতে বাড়ির বাইরে বের হলে সাপে কামড় দেয়। তাঁর চিৎকারে পরিবারের লোকজন ছুটে এসে বীরগঞ্জ উপজেলা স্বাস্থ্য কমপ্লেক্স হাসপাতালে নিলে কর্তব্যরত চিকিৎসক তাঁকে মৃত ঘোষণা করেন। নীলফামারীরর সৈয়দপুরে গতকাল মঙ্গলবার সকাল ১০টায় বজ্রপাতে নুরুন্নাহার বেগম (৩৮) নামের এক গৃহবধূ মারা গেছেন। উপজেলার খাতামধুপুর ইউনিয়নের খালিশা ধুলিয়া গ্রামে এ ঘটনা ঘটে। প্রায় চার বছর আগে তাঁর স্বামী আবদুর রাজ্জাক মারা যান। নুরুন্নাহার অনেক কষ্টে ছয় ছেলেমেয়েকে মানুষ করছিলেন। গতকাল সকালে তিনি গরুর ঘাস কাটতে বাড়ির পাশের মাঠে গেলে বৃষ্টিপাত শুরু হয়। এ সময় বজ্রাঘাতে ঘটনাস্থলেই ছয় সন্তানের মা নুরুন্নাহার মারা যান। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/254722/%E0%A6%B8%E0%A6%BE%E0%A6%A4%E0%A6%95%E0%A7%8D%E0%A6%B7%E0%A7%80%E0%A6%B0%E0%A6%BE-%E0%A6%93-%E0%A6%AE%E0%A6%BE%E0%A6%97%E0%A7%81%E0%A6%B0%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত বৃষ্টি মারা মৃত্যু হত --
--সাতক্ষীরা ও মাগুরায় বজ্রপাতে দুজন নিহত--
--আপডেট: ০১:১৫, জুন ৩০, ২০১৪--
--সাতক্ষীরা সদর উপজেলার খেজুরডাঙ্গী গ্রামে গতকাল রোববার বজ্রপাতে মামুন হোসেন (৩৮) নামের এক যুবক ও মাগুরার মহম্মদপুর উপজেলার বাবুখালী ইউনিয়নে জামিরুল শেখ (১৪) নামে এক কিশোরের মৃত্যু হয়েছে। বজ্রপাতে দুজনের বাবা আহত হয়েছেন। সাতক্ষীরা সদর থানার ভারপ্রাপ্ত কর্মকর্তা (ওসি) ইনামুল হক ও প্রত্যক্ষদর্শীরা জানান, গতকাল দুপুরে সদর উপজেলার খেজুরডাঙ্গী গ্রামে মামুন ও তাঁর বাবা আবদুল মজিদ বৃষ্টির মধ্যে বাড়ির পাশে নিজেদের ধানখেতে কাজ করছিলেন। এ সময় বজ্রপাত হলে ঘটনাস্থলেই মামুনের মৃত্যু হয়। মজিদ গুরুতর আহত হন। তাঁকে উদ্ধার করে স্থানীয় একটি ক্লিনিকে ভর্তি করা হয়েছে। মহম্মদপুর উপজেলার বাবুখালী পুলিশ ফাঁড়ির উপপরিদর্শক (এসাআই) মিজানুর রহমান ও স্থানীয়রা জানান, বাবুখালী ইউনিয়নের মাধবপুর গ্রামে দুপুর ১২টার দিকে জামিরুল ও তাঁর বাবা নুয়ার শেখ বাড়ির পাশে মাঠে গরুর জন্য ঘাস কাটছিলেন। এ সময় গুঁড়ি গুঁড়ি বৃষ্টি হচ্ছিল। হঠাৎ তাঁদের ওপর বজ্রপাত হলে জামিরুল ঘটনাস্থলেই মারা যায় এবং নুয়ার শেখ আহত হন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/243997/%E0%A6%A6%E0%A7%81%E0%A6%87-%E0%A6%95%E0%A7%83%E0%A6%B7%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মৃত্যু --
--দুই কৃষকের মৃত্যু--
--আপডেট: ০০:৫৬, জুন ১৮, ২০১৪--
--জামালপুরের দেওয়ানগঞ্জ উপজেলার চর হাতীভাঙ্গা গ্রামে গতকাল মঙ্গলবার দুপুরে বজ্রপাতে মনু মিয়া (৩০) নামের এক কৃষকের মৃত্যু হয়েছে। গ্রামের খেতে কাজ করার সময় বজ্রপাতে ঘটনাস্থলেই তাঁর মৃত্যু হয়। একই দিন সকাল ১০টার দিকে কিশোরগঞ্জের নিকলী উপজেলার কাঠালকান্দি গ্রামে বজ্রপাতে তাহের উদ্দিন (৩৫) নামের এক কৃষকের মৃত্যু হয়েছে। তাহের উদ্দিন কাঠালকান্দি গ্রামের বাসিন্দা ছিলেন৷ ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/42212/%E0%A6%A4%E0%A6%BE%E0%A6%B2%E0%A6%BE%E0%A6%AF%E0%A6%BC-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%AF%E0%A7%81%E0%A6%AC%E0%A6%95-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র নিহত বৃষ্টি মৃত্যু হত --
--তালায় বজ্রপাতে দুই যুবক নিহত--
--আপডেট: ১৭:৩৫, আগস্ট ২৬, ২০১৩--
--সাতক্ষীরার তালা উপজেলার দধিশরা বিলে আজ সোমবার দুপুরে বজ্রপাতে দুই যুবক নিহত হয়েছেন। তাঁরা হলেন সাতক্ষীরার তালা উপজেলার ভায়ড়া গ্রামের সিদ্দিকুর রহমান (৩০) ও শাহাবুদ্দিন মহলদার (২৫)। প্রত্যক্ষদর্শী ও নিহত যুবকদের স্বজনেরা জানান, সিদ্দিকুর ও শাহাবুদ্দিন মাছ ধরতে আজ সকালে বাড়ির পাশে দধিশরা বিলে যান। বেলা একটার দিকে বৃষ্টির সঙ্গে হঠাত্ বজ্রপাতে এ দুজনের মৃত্যু হয়। তালা থানার ভারপ্রাপ্ত কর্মকর্তা (ওসি) মো. ইনামুল হক বজ্রপাতে দুজনের মৃত্যুর ঘটনার বিষয়টি নিশ্চিত করেছেন। এ ঘটনায় তালা থানায় একটি অপমৃত্যু মামলা হয়েছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/489394/%E0%A6%A7%E0%A6%B0%E0%A6%AE%E0%A6%AA%E0%A6%BE%E0%A6%B6%E0%A6%BE%E0%A6%AF%E0%A6%BC-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A4%E0%A6%B0%E0%A7%81%E0%A6%A3%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত মারা মৃত্যু হত --
--ধরমপাশায় বজ্রপাতে তরুণের মৃত্যু--
--আপডেট: ১২:১৮, মার্চ ২৯, ২০১৫--
--সুনামগঞ্জের ধরমপাশা উপজেলায় আজ রোববার সকাল সাড়ে আটটার দিকে বজ্রপাতে আলী হোসেন (১৮) নামে এক তরুণের মৃত্যু হয়েছে। এ সময় তাঁর সঙ্গে থাকা বিদ্যুৎ সরকার (১৬) নামে আরেক কিশোর আহত হয়। নিহত আলী হোসেন উপজেলার বংশী কুন্ডা দক্ষিণ ইউনিয়নের দ‌ক্ষিণউড়া গ্রামের রমজান আলীর ছেলে। এলাকাবাসী ও পুলিশ সূত্রে জানা গেছে, আজ সকাল সাতটার দিকে ১০-১২টি গরুকে ঘাস খাওয়াতে পার্শ্ববর্তী বানিয়াউড়া হাওর এলাকায় নিয়ে যান আলী ও বিদ্যুৎ। সাড়ে আটটার দিকে হঠাৎ বজ্রপাতে ঘটনাস্থলেই মারা যান আলী। বিদ্যুৎ গুরুতর আহত হয়। এ ছাড়া তাঁদের সঙ্গে থাকা দুটি গরুও বজ্রপাতে মারা যায়। পরে বিদ্যুৎকে ঘটনাস্থল থেকে উদ্ধার করে পার্শ্ববর্তী কলমাকান্দা উপজেলা স্বাস্থ্য কমপ্লেক্সে ভর্তি করেন স্থানীয় লোকজন। আলীর লাশ তাঁদের বাড়িতে নিয়ে যাওয়া হয়েছে। মধ্যনগর থানার ভারপ্রাপ্ত কর্মকর্তা (ওসি) মো. হাসানুজ্জামান প্রথম আলোকে তথ্যের সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/488902/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মারা --
--বজ্রপাতে মৃত্যু--
--আপডেট: ০০:৫২, মার্চ ২৯, ২০১৫--
--শেরপুরের নকলা উপজেলার চরঅষ্টধর ইউনিয়নের দধিয়ারচর গ্রামে বজ্রপাতে মো. কাজিম উদ্দিন (৩৫) নামের এক কৃষক মারা গেছেন। গতকাল শনিবার বিকেলে এ ঘটনা ঘটে। কাজিম উদ্দিন ওই গ্রামের মো. আবদুল জলিলের ছেলে। স্থানীয় সূত্রে জানা গেছে, গতকাল বেলা তিনটার দিকে বৃষ্টি শুরু হলে কাজিম তাঁর গরু আনতে দধিয়ারচর গ্রামের মাঠে যান। এ সময় আকস্মিক বজ্রপাতে তিনি ঘটনাস্থলেই মারা যান।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/97/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A7--
--বজ্রপাত বজ্র আহত নিহত মৃত্যু হত --
--বজ্রপাতে নিহত ১--
--আপডেট: ০২:০২, মে ০৭, ২০১৩--
--মিরসরাইয়ে বজ্রপাতে জহিরুল আলম (৩৩) নামের এক ব্যক্তি নিহত হয়েছেন। গতকাল সোমবার উপজেলার ইছাখালী ইউনিয়নের উত্তর কাজী গ্রামে এ ঘটনা ঘটে। জানা গেছে, উপজেলার ইছাখালী ইউনিয়নের মৌলভিবাড়ির মৃত আবদুর রহমানের ছেলে জহিরুল আলম বাড়ির পাশের মাঠে কাজ করার সময় বজ্রপাতে গুরুতর আহত হন। প্রতিবেশীরা তাঁকে উদ্ধার করে উপজেলা স্বাস্থ্য কমপ্লেক্স মস্তাননগর হাসপাতালে নিয়ে গেলে কর্তব্যরত চিকিৎসক তাঁকে মৃত ঘোষণা করেন। নিহত জহিরুলের এক ছেলে ও এক মেয়ে। ইছাখালী ইউপির এক নম্বর ওয়ার্ডের সদস্য মহিউদ্দিন জহিরুলের মৃত্যুর বিষয়টি নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/526201/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%9C%E0%A7%87%E0%A6%B2%E0%A6%BE%E0%A6%AF%E0%A6%BC-%E0%A6%A6%E0%A7%81%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মারা হত --
--বজ্রপাতে দুই জেলায় দুজনের মৃত্যু--
--আপডেট: ০১:৫৩, মে ১৩, ২০১৫--
--শেরপুর জেলা সদরের জঙ্গলদী নয়াপাড়া গ্রামে গতকাল মঙ্গলবার বিকেলে বজ্রপাতে মাজেদা বেগম নামের এক কিষানি মারা গেছেন। একই দিন জামালপুর সদর উপজেলায় বজ্রপাতে ময়না বেগম নামের এক নারী মারা যান। মাজেদা (৪৫) শেরপুরের বলাইয়েরচর ইউনিয়নের জঙ্গলদী নয়াপাড়া গ্রামের আজিবর মিয়ার স্ত্রী। হাসপাতাল ও স্থানীয় সূত্রে জানা গেছে, গতকাল বেলা তিনটার দিকে ধান মাড়াইয়ের কাজ করার সময় বজ্রপাতে মাজেদা আহত হন। এলাকাবাসী তাঁকে উদ্ধার করে শেরপুর জেলা হাসপাতালে নিয়ে গেলে জরুরি বিভাগে কর্তব্যরত চিকিৎসক তাঁকে মৃত ঘোষণা করেন। জামালপুরে মারা যাওয়া ময়না বেগম (৪৮) লক্ষ্মীরচর ইউনিয়নের গজারিয়া গ্রামের বাসিন্দা। স্থানীয় সূত্রে জানা যায়, সকাল সাতটার দিকে গজারিয়া গ্রামে ঝড়-বৃষ্টির মধ্যে বজ্রপাত শুরু হয়। বাড়ির পাশের খেত থেকে চিচিঙ্গা তুলছিলেন ময়না ও তাঁর স্বামী সিদ্দিকুর রহমান (৫৫)। এ সময় বজ্রপাতে ময়না বেগম ঘটনাস্থলেই মারা যান। আহত অবস্থায় সিদ্দিকুরকে প্রথমে জামালপুর জেনারেল হাসপাতাল ও পরে ময়মনসিংহ মেডিকেল কলেজ হাসপাতালে ভর্তি করা হয়েছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/243994/%E0%A6%AF%E0%A7%81%E0%A6%AC%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মারা মৃত্যু --
--যুবকের মৃত্যু--
--আপডেট: ০০:৫৬, জুন ১৮, ২০১৪--
--নওগাঁ সদর উপজেলার চণ্ডীপুর গ্রামে বজ্রপাতে এমদাদুল হক (৩০) নামের এক যুবক মারা যান৷ চণ্ডীপুর ইউনিয়ন পরিষদের চেয়ারম্যান শাহারিয়া আলী জানান, গতকাল দুপুরে এমদাদুল হক মাঠে কাজ করছিলেন৷ এ সময় বৃষ্টি শুরু হয়। একপর্যায়ে তিনি বাড়ির দিকে রওনা করেন৷ পথে বজ্রপাত হলে ঘটনাস্থলেই তাঁর মৃত্যু হয়। নওগাঁ সদর থানার ভারপ্রাপ্ত কর্মকর্তা (ওসি) জাকিরুল ইসলাম ঘটনার সত্যতা নিশ্চিত করেছেন৷ ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/51713/%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A7%8E%E0%A6%B9%E0%A7%80%E0%A6%A8--
--বজ্রপাত বজ্র মারা --
--বিদ্যুৎহীন...--
--০২:১০, সেপ্টেম্বর ৩০, ২০১৩--
--দীর্ঘ ১৯ ঘণ্টা পর রাজশাহীর বাগমারার গ্রাহকেরা বিদ্যুৎ পেয়েছেন। বিদ্যুতের তারে সমস্যা দেখা দেওয়ায় গ্রাহকদের ভোগান্তিতে পড়তে হয়। শনিবার রাত ১১টায় বিদ্যুৎ চলে যায়। নাটোর পল্লী বিদ্যুৎ সমিতি-১-এর বাগমারা আঞ্চলিক কার্যালয়ের উপমহাব্যবস্থাপক একরামুল হক জানান, শনিবার রাতে বজ্রপাতে বিদ্যুতের লাইনে ত্রুটি দেখা দেয়। গতকাল সকাল থেকে চেষ্টা চালিয়ে ত্রুটি নিশ্চিত করে তা ঠিক করতে সন্ধ্যা ছয়টা লেগে যায়।  বাগমারা (রাজশাহী) প্রতিনিধি   ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/512278/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A7%A8%E0%A7%AE-%E0%A6%AE%E0%A6%B9%E0%A6%BF%E0%A6%B7%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মারা মৃত্যু --
--বজ্রপাতে ২৮ মহিষের মৃত্যু--
--আপডেট: ১০:১৩, এপ্রিল ২৫, ২০১৫--
--পটুয়াখালীর গলাচিপা উপজেলার পানপট্টি ইউনিয়নের কাছে আগুনমুখা মোহনা (কয়েকটি নদীর মোহনা) পার হওয়ার সময় বজ্রপাতে ২৮টি মহিষের মৃত্যু হয়েছে। আজ শনিবার সকাল ছয়টার দিকে এ ঘটনা ঘটে। পানপট্টি ইউনিয়ন পরিষদের (ইউপি) সাবেক সদস্য মো. ইলিয়াসের ভাষ্য, কয়েকজন কৃষক প্রায় ৬০টি মহিষকে ঘাস খাওয়ানোর জন্য পানপট্টি থেকে আগুনমুখা মোহনা পার করে ছোট কারফারমা চরে নেওয়া হচ্ছিল। মহিষগুলো হেঁটে নদী পার হচ্ছিল। এ সময় বজ্রপাতে নদীর মধ্যেই ২৮টি মহিষের মৃত্যু হয়। প্রথম আলোকে দেওয়াপা নপট্টি লঞ্চঘাটের ব্যবসায়ী মো. গিয়াস উদ্দিনের তথ্যমতে, বজ্রপাতে পানপট্টির তুলারাম গ্রামের কালাম গাজীর ১৬ টি, পানপট্টি গ্রামের ফোরকান চৌকিদারের দুটি, আবুল গাজীর একটি, খলিল ফকিরের একটি ও গলাচিপা সদর ইউনিয়নের বোয়ালিয়া গ্রামের আব্দুর রহমান হাওলাদারের আটটি মহিষ ঘটনাস্থলেই মারা গেছে। পরে এলাকার লোকজন ট্রলার করে মৃত মহিষ নদী থেকে উদ্ধার করে নিয়ে আসে। গলাচিপা উপজেলা নির্বাহী কর্মকর্তা (ইউএনও) মো. মাহবুব আলম প্রথম আলোকে মুঠোফোনে ঘটনার সত্যতা নিশ্চিত করেছেন। গলাচিপা থানার ভারপ্রাপ্ত কর্মকর্তা (ওসি) শিশির কুমার পাল জানান, পুলিশ ঘটনাস্থল পরিদর্শনে গেছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/12282/%E0%A6%9A%E0%A6%BE%E0%A6%81%E0%A6%AA%E0%A6%BE%E0%A6%87%E0%A6%A8%E0%A6%AC%E0%A6%BE%E0%A6%AC%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B8%E0%A6%B9-%E0%A6%AA%E0%A6%BE%E0%A6%81%E0%A6%9A%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত বৃষ্টি মারা মৃত্যু হত --
--চাঁপাইনবাবগঞ্জে বজ্রপাতে ছাত্রসহ পাঁচজনের মৃত্যু--
--আপডেট: ০২:৪৬, জুন ২০, ২০১৩--
--চাঁপাইনবাবগঞ্জের সদর ও গোমস্তাপুর এবং শিবগঞ্জ উপজেলায় গতকাল বুধবার বজ্রপাতে এক স্কুলছাত্রসহ পাঁচজনের মৃত্যু হয়েছে। সদর হাসপাতাল ও স্থানীয় সূত্রে জানা গেছে, গতকাল দুপুরে ওই তিন উপজেলায় হঠাৎ ঝড় ও বৃষ্টি শুরু হয়। বাগানে আম কুড়ানোর সময় সদর উপজেলার চান্দলাই এলাকায় বজ্রপাতে স্কুলছাত্র মিকাঈল ইসলাম (১৭) এবং পণ্ডিতপাড়া গ্রামের শরিফুল ইসলামের ছেলে ওমর আলী (১৮) মারা যান। মিকাঈল চান্দলাই মহল্লার সাজ্জাদ হোসেনের ছেলে। ওই বজ্রপাতে একই এলাকার রিংকু, রুলি বেগম ও টুকটুকি খাতুন আহত হন। এদিকে বৃষ্টির মধ্যে বাইসাইকেলে করে যাওয়ার সময় পৌরসভার নয়াগোলায় বজ্রপাতে জহরুল ইসলাম (২৫) নামের এক যুবকের মৃত্যু হয়। তিনি আতাহার গ্রামের সাইফুল ইসলামের ছেলে। গোমস্তাপুরের শিমুলতলা এলাকায় জমিতে সার দেওয়ার সময় বজ্রপাতে মারা যান মোসলেম উদ্দীন (৪০)। শিবগঞ্জের চক নরেন্দ্রপুর এলাকায় বজ্রপাতে শামীম হোসেন (২২) নামের এক তরুণ মারা যান। শিশু নিহত: নীলফামারী প্রতিনিধি জানান, কিশোরগঞ্জ উপজেলার দক্ষিণ রাজীব গ্রামে গতকাল দুপুরে বজ্রপাতে ওই গ্রামের নুর হোসেনের মেয়ে রোকসানা বেগম (৮) মারা যায়। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/529888/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A7%AB-%E0%A6%9C%E0%A7%87%E0%A6%B2%E0%A6%BE%E0%A6%AF%E0%A6%BC-%E0%A7%AF-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মারা মৃত্যু হত --
--বজ্রপাতে ৫ জেলায় ৯ জনের মৃত্যু--
--আপডেট: ০১:৪৬, মে ১৭, ২০১৫--
--দেশের পাঁচ জেলায় বজ্রপাতে গত শুক্র ও গতকাল শনিবার নয়জনের মৃত্যু হয়েছে। এর মধ্যে চুয়াডাঙ্গার আলমডাঙ্গা উপজেলায় গত শুক্রবার মারা গেছে তিনজন। চট্টগ্রামের বাঁশখালীতে বজ্রপাতে দুই ভাইবোন মারা যায়। রাঙামাটিতে বজ্রপাতে মা মারা গেছেন, আহত হয়েছে তাঁর দুই মেয়ে। চুয়াডাঙ্গা: জেলার আলমডাঙ্গায় বজ্রপাতের পৃথক ঘটনায় গত শুক্রবার এক স্কুলছাত্রসহ তিনজন মারা গেছেন। তাঁরা হলেন আলমডাঙ্গা উপজেলার আইলহাস ইউনিয়নের শিশিরদাড়ি গ্রামের আরশেদ আলী (৫৫), একই ইউনিয়নের রায়লক্ষ্মীপুর গ্রামের মজিবর রহমানের ছেলে মনোয়ার হোসেন (৩২) এবং ডাউকী ইউনিয়নের বকশিপুর গ্রামের আজিজুল ইসলামের ছেলে স্থানীয় সরকারি প্রাথমিক বিদ্যালয়ের পঞ্চম শ্রেণির ছাত্র শাহীন ইসলাম (১১)। আলমডাঙ্গা থানার পরিদর্শক (তদন্ত) এস এম নাজমুল হুদা ঘটনার সত্যতা নিশ্চিত করেছেন। বাঁশখালী (চট্টগ্রাম): চট্টগ্রামের বাঁশখালী উপজেলার নাপোড়া এলাকায় গতকাল সকালে বজ্রপাতে দুই ভাইবোন মারা গেছে। এরা হচ্ছে জান্নাতুল বাকিয়া (৮) ও মোবারক হোসেন (১০)। স্বাস্থ্য কমপ্লেক্সের উপজেলা জরুরি বিভাগের চিকিৎসক তৌহিদুল আনোয়ার বলেন, হাসপাতালে আনার আগেই শিশু দুটির মৃত্যু হয়। শিশুদের বাবার নাম নুরুল আমিন। বাঁশখালী থানার ওসি স্বপন কুমার মজুমদার জানান, এ ঘটনায় থানায় একটি অপমৃত্যুর মামলা হয়েছে। রাঙামাটি: গতকাল রাঙামাটির বরকল উপজেলার ভূষণছড়া ইউনিয়নে বজ্রপাতে নাজমা বেগম (৩৮) নামের এক গৃহবধূ মারা গেছেন। এ ঘটনায় তাঁর দুই মেয়ে ময়না আক্তার (১৬) ও কুলসুম আক্তার (১৪) আহত হয়। নাজমা বেগমের স্বামী নুর ইসলাম জানান, সকালে সাড়ে ১০টার দিকে হঠাৎ বজ্রপাত হলে বাড়ির বারান্দায় বসে থাকা তিনজনই অজ্ঞান হয়ে পড়ে। তাদের উপজেলা স্বাস্থ্য কমপ্লেক্সে নিয়ে গেলে চিকিৎসকেরা নাজমা বেগমকে মৃত ঘোষণা করেন। পরে দুই বোনকে রাঙামাটি জেনারেল হাসপাতালে পাঠানো হয়। রাজবাড়ী: শুক্রবার সন্ধ্যায় সদর উপজেলার শহীদওহাবপুর ইউনিয়নের বড়নূরপুর গ্রামে বজ্রপাতে স্ত্রী পারভীন বেগম (২৩) ও তাঁর দেবর রুবেল শেখ মারা যান। আরমান শেখের স্ত্রী পারভীন। রুবেল কোলা সদর উদ্দিন উচ্চবিদ্যালয়ের দশম শ্রেণির শিক্ষার্থী। এ ঘটনায় পারভীনের ছেলে আকিদুল (২) আহত হয়। গতকাল সরেজমিনে দেখা যায়, বসতঘরের বারান্দার বাঁশের খুঁটি ফেটে চৌচির হয়ে গেছে। উঠানের আমড়াগাছে বজ্রপাত পড়ার স্থানে পাতা ঝলসে গেছে। ফরিদপুর: ফরিদপুরের সদরপুর উপজেলায় চরডুবাইল গ্রামে গত শুক্রবার সন্ধ্যায় বজ্রপাতে দিনমজুর রবিউল সরদার (৫২) মারা যান। রবিউল কুষ্টিয়া জেলার দৌলতপুর উপজেলার চর সাদিপুর গ্রামের মেসের সরদারের ছেলে। গ্রামের বদু সরদারের বাড়িতে ধান কাটার কাজ করতে এসেছিলেন রবিউল। খেত থেকে ধান কাটার কাঁচি নিয়ে ফেরার পথে একটি নারকেলগাছের নিচে বজ্রপাতে মারা যান রবিউল। সদরপুর থানার ভারপ্রাপ্ত কর্মকর্তা (ওসি) নূরে আলম সিদ্দিকী ঘটনার সত্যতা নিশ্চিত করেছেন। (প্রতিবেদন তৈরিতে তথ্য দিয়েছেন নিজস্ব প্রতিবেদক, চট্টগ্রাম; রাঙামাটি অফিস; চুয়াডাঙ্গা প্রতিনিধি, ফরিদপুর অফিস ও রাজবাড়ী প্রতিনিধি) ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/524935/%E0%A6%AE%E0%A7%87%E0%A7%97%E0%A6%B2%E0%A6%AD%E0%A7%80%E0%A6%AC%E0%A6%BE%E0%A6%9C%E0%A6%BE%E0%A6%B0-%E0%A6%93-%E0%A6%B8%E0%A6%BF%E0%A6%B2%E0%A7%87%E0%A6%9F%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A4%E0%A6%BF%E0%A6%A8%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মারা মৃত্যু --
--মৌলভীবাজার ও সিলেটে বজ্রপাতে তিনজনের মৃত্যু--
--আপডেট: ০৩:০৫, মে ১১, ২০১৫--
--বজ্রপাতে সিলেটের দক্ষিণ সুরমা উপজেলায় গতকাল রোববার সকালে দুজন ও মৌলভীবাজারের শ্রীমঙ্গলে একজন মারা গেছেন। দক্ষিণ সুরমার একটি হাওরে বজ্রপাতে মারা যাওয়া ওই দুজন হলেন খামারমালিক আলী হোসেন (২৮) ও কর্মচারী রাজু আহমদ (১৪)। আলী হোসেন মানিকপুর গ্রামের বাসিন্দা ছিলেন। এলাকাবাসীর বরাত দিয়ে দক্ষিণ সুরমার মোগলাবাজার থানার ভারপ্রাপ্ত কর্মকর্তা (ওসি) শফিকুর রহমান জানান, সকাল সাড়ে নয়টার দিকে ওই দুজন খামারের হাঁস পার্শ্ববর্তী একটি হাওরে নিয়ে যাচ্ছিলেন। এ সময় বজ্রপাতে ঘটনাস্থলেই দুজনের মৃত্যু হয়। এদিকে শ্রীমঙ্গল উপজেলায় নিজ বাড়ির কাছে বজ্রপাতে আবদুল আলী (৪৫) নামের এক কৃষক মারা গেছেন। গতকাল সকাল পৌনে আটটার দিকে এ ঘটনা ঘটে। তিনি উপজেলার কালাপুর ইউনিয়নের রাজাপুর গ্রামের বাসিন্দা ছিলেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/512956/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত নিহত বৃষ্টি হত --
--বজ্রপাতে নিহত--
--০২:৩৮, এপ্রিল ২৬, ২০১৫--
--মানিকগঞ্জের ঘিওর উপজেলার উত্তর করজনা গ্রামে গতকাল শনিবার সকালে বজ্রপাতে শাহ আলম (১৬) নামের এক স্কুলছাত্র নিহত হয়েছে। সে ওই গ্রামের সমশের আলী শেখের ছেলে এবং স্থানীয় করজনা এ জি এন উচ্চবিদ্যালয়ের দশম শ্রেণির শিক্ষার্থী ছিল। স্থানীয় ও পারিবারিক সূত্রে জানা গেছে, শাহ আলম গতকাল সকালে বাড়িতে ঘরের ভেতরে পড়াশোনা করছিল। এ সময় ঝড়-বৃষ্টির মধ্যে তার ঘরে বজ্রপাত হলে সে গুরুতর আহত হয়। এরপর স্বজনেরা তাকে স্থানীয় উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাকে মৃত ঘোষণা করেন। মানিকগঞ্জ প্রতিনিধি| ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/493696/%E0%A6%97%E0%A6%BE%E0%A6%9C%E0%A7%80%E0%A6%AA%E0%A7%81%E0%A6%B0-%E0%A6%93-%E0%A6%A8%E0%A6%BE%E0%A6%B0%E0%A6%BE%E0%A6%AF%E0%A6%BC%E0%A6%A3%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%9D%E0%A6%A1%E0%A6%BC%E0%A7%87-%E0%A6%98%E0%A6%B0%E0%A6%AC%E0%A6%BE%E0%A6%A1%E0%A6%BC%E0%A6%BF-%E0%A6%AC%E0%A6%BF%E0%A6%A7%E0%A7%8D%E0%A6%AC%E0%A6%B8%E0%A7%8D%E0%A6%A4-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত ক্ষতি বিধ্বস্ বৃষ্টি মৃত্যু হত --
--গাজীপুর ও নারায়ণগঞ্জে ঝড়ে ঘরবাড়ি বিধ্বস্ত, নিহত ২--
--আপডেট: ০২:১২, এপ্রিল ০৩, ২০১৫--
--গাজীপুরে গতকাল বৃহস্পতিবার ঝড়ে অর্ধশতাধিক ঘরবাড়ি ও দোকান বিধ্বস্ত হয়েছে। ঝড়ের সময় ছাদ থেকে পড়ে এবং বজ্রপাতে দুজনের মুত্যু হয়। একই দিন নারায়ণগঞ্জে দুটি গ্রাম লন্ডভন্ড হয়ে যায়। এর আগে বুধবার উচ্চ ভোল্টেজের তার ছিঁড়ে বিদ্যুৎ-বিপর্যয় দেখা দেয়।  প্রথম আলোর প্রতিনিধিদের পাঠানো খবর: গাজীপুর: গাজীপুরের সিটি করপোরেশনের বিভিন্ন এলাকায় গতকাল বেলা ১১টার দিকে ঝড় বয়ে যায়। এলাকাবাসী জানান, ডেগের চালা, ঝাঝড়, ভোগড়া, ইটাহাট, নাওজোড়সহ বেশ কয়েকটি এলাকায় ঝড় বয়ে যায়। ঝড়ের তাণ্ডবে ওই সব এলাকার অর্ধশত কাঁচা-পাকা বাড়িঘর, দোকানপাট দুমড়েমুচড়ে যায়। শিলাবৃষ্টির কারণে ফসলি জমির ব্যাপক ক্ষতি হয়। অনেক গাছপালা উপড়ে পড়ে। আধা ঘণ্টা স্থায়ী ঝড়ের সময় নির্মাণাধীন একটি ভবনের ছাদ থেকে পড়ে সিরাজুল ইসলাম নামের এক শ্রমিকের মৃত্যু হয়। ঝাঝড় এলাকায় বজ্রপাতে অজ্ঞাত এক যুবকের মৃত্যু হয়েছে বলে জানা গেছে। এ ছাড়া বিভিন্ন এলাকায় কমপক্ষে ১০ জন আহত হয়েছেন। নারায়ণগঞ্জ: গতকাল সন্ধ্যা পৌনে ছয়টায় আড়াইহাজার উপজেলায় দুপ্তারা ইউনিয়নের কালীবাড়ি বাজার ও সত্যবান্দি মোল্লাপাড়া এলাকায় ঝড়ে কলকারখানা, দোকানপাটসহ ৫০টি বাড়িঘর ক্ষতিগ্রস্ত হয়। ঝড়ের সময় ঘরের টিনের চালের আঘাতে পাঁচজন আহত হন। প্রত্যক্ষদর্শী ও পুলিশ জানায়, কালীবাড়ি বাজার, সত্যবান্দি মোল্লাপাড়া গ্রামে হঠাৎ প্রবল বেগে বাতাস বইতে শুরু করে। এ সময় পুরো গ্রাম বিদ্যুৎ-বিচ্ছিন্ন হয়ে যায়। ভয়ে সাধারণ মানুষ নিরাপদ আশ্রয়ে ছুটতে থাকে। অনেকেই বিভিন্ন পাকা দালানে আশ্রয় নেয়। কলকারখানা, ব্যবসাপ্রতিষ্ঠানসহ প্রায় ৪০ জনের কাঁচা বাড়ি লন্ডভন্ড হয়ে যায়। দুপ্তারা ইউনিয়ন পরিষদের (ইউপি) চেয়ারম্যান শাহিদা মোশাররফ জানান, ঝড়ে ব্যাপক ক্ষয়ক্ষতি হয়েছে। ক্ষয়ক্ষতির পরিমাণ নিরূপণ করা হচ্ছে। মুন্সিগঞ্জ: বুধবার সন্ধ্যায় এক ঘণ্টার ঝড়ে ৩৩ হাজার ভোল্টের তার ছিঁড়ে গোটা জেলায় বিদ্যুৎ-বিপর্যয় দেখা দেয়। এ ছাড়া জেলার বিভিন্ন স্থানে গাছের ঢাল ভেঙে তার ছিঁড়ে পড়েছে। পল্লী বিদ্যুৎ কার্যালয় সূত্র জানায়, সন্ধ্যা পৌনে সাতটার দিকে মুন্সিগঞ্জে ঝোড়ো হাওয়া শুরু হয়। এ সময় শহর-লাগোয়া পশ্চিম মুক্তারপুর এলাকার ৩৩ কিলো ভোল্টের তার ছিঁড়ে গোটা জেলা অন্ধকারে নিমজ্জিত হয়ে পড়ে। এ ছাড়া বৈদ্যুতিক খুঁটি ভেঙে ট্রান্সফরমার বিকল হয়েছে অনেক স্থানে। এলাকাবাসী জানান, বুধবার সন্ধ্যায় বিদ্যুৎ-বিপর্যয় ঘটার পর বিদ্যুৎ আসে রাত একটার দিকে। এর মধ্যে গতকাল বেলা দেড়টা পর্যন্ত ফিডারে বিদ্যুৎ সরবরাহ বন্ধ করা হয় চারবার। পঞ্চসার ফিডারেও সকাল থেকে কয়েক দফা বিদ্যুৎ সরবরাহ বন্ধ রাখা হয়। এদিকে ঝোড়ো হাওয়ায় শিমুলিয়া-কাওড়াকান্দি নৌ-রুটে বুধবার সন্ধ্যা ছয়টা থেকে প্রায় দুই ঘণ্টা ফেরি চলাচল বন্ধ ছিল। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/513046/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A8--
--বজ্রপাত বজ্র নিহত বৃষ্টি হত --
--বজ্রপাতে নিহত ২--
--০৩:০০, এপ্রিল ২৬, ২০১৫--
--ফরিদপুরে গতকাল শনিবার বজ্রপাতে দুই কৃষক নিহত হয়েছেন। তাঁরা হলেন নগরকান্দা উপজেলার সাদীপুর মঠবাড়ি গ্রামের আবু বক্কার মাতুব্বর (৫৫) ও সদরপুর উপজেলার রাজারচর ওয়াজিবুল্যা হাওলাদার গ্রামের মান্নান শেখ (৪০)। সকাল সাড়ে আটটার দিকে আবু বক্কার মাতুব্বর বাড়ির পাশে জমিতে ঘাস কাটছিলেন। এ সময় বজ্রপাতে তিনি ঘটনাস্থলেই নিহত হন। আর মান্না শেখ প্রবল বৃষ্টির সময় পাটখেতে সার দিচ্ছিলেন। এ সময় বজ্রপাতে তিনি ঘটনাস্থলেই নিহত হন। ফরিদপুর অফিস| ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/492190/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত নিহত মারা হত --
--বজ্রপাতে নিহত--
--আপডেট: ০০:৩৪, এপ্রিল ০২, ২০১৫--
--চাঁদপুরের হাইমচর উপজেলায় গতকাল বুধবার বজ্রপাতে আবদুর রহিম (৪০) নামের এক কৃষক নিহত হয়েছেন। এ ছাড়া গ্রামের নীল কমল উচ্চবিদ্যালয়ের ছয়জন শিক্ষার্থী এ সময় আহত হয়। উপজেলার আলগী দক্ষিণ ইউনিয়নের চরভাঙ্গা গ্রামে ওই ঘটনা ঘটে। ছয়জনের মধ্যে দুজনকে হাইমচর উপজেলা স্বাস্থ্য কমপ্লেক্সে ভর্তি করা হয়েছে। প্রত্যক্ষদর্শী আমজাদ হোসেন জানান, ফসলি মাঠ থেকে গরু আনতে গিয়ে আবদুর রহিম বজ্রপাতে নিহত হন। এ সময় তাঁর গাভিটিও মারা যায়। একই সময় ওই শিক্ষার্থীরাও আহত হয়।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/503059/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BE%E0%A6%A8%E0%A6%BF-%E0%A6%93-%E0%A6%A8%E0%A6%BE%E0%A6%A4%E0%A6%BF%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত দুর্ঘটনা মৃত্যু হত --
--বজ্রপাতে নানি ও নাতির মৃত্যু--
--আপডেট: ০৩:৩২, এপ্রিল ১৪, ২০১৫--
--রাজবাড়ী সদর উপজেলার বানিবহ ইউনিয়নের মহিষবাথান গ্রামে বজ্রপাতে নানি ও নাতির মৃত্যু হয়েছে। গত রোববার রাত পৌনে আটটার দিকে এ দুর্ঘটনা ঘটে। তাঁরা হলেন আমেনা খাতুন (৫২) ও শান্ত শেখ (১১)। শান্ত একটি বিদ্যালয়ের চতুর্থ শ্রেণির শিক্ষার্থী ছিল। প্রতিবেশী মুক্তিযোদ্ধা আবদুর রাজ্জাক জানান, আমেনা প্রতিবেশীর বাড়ি থেকে পেঁয়াজ কাটার কাজ করে বাড়ি ফেরার কিছুক্ষণ পরে বজ্রপাতের ঘটনা ঘটে। আহত অবস্থায় শান্ত ও তাঁকে উদ্ধার করে রাজবাড়ী সদর হাসপাতালে নেওয়া হলে কর্তব্যরত চিকিৎসক মৃত ঘোষণা করেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/4444/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A8--
--বজ্রপাত বজ্র মারা মৃত্যু --
--বজ্রপাতে নিহত ২--
--আপডেট: ০২:৫৪, মে ২৫, ২০১৩--
--মেহেরপুর সদর উপজেলার বুড়িপোতা ইউনিয়নে গতকাল শুক্রবার বিকেল চারটার দিকে বজ্রপাতে দুই কৃষকের মৃত্যু হয়েছে। তাঁরা হলেন হরিরামপুর গ্রামের মাহাবুল ও শালিকা গ্রামের সাত্তার আলী। পুলিশ ও প্রত্যক্ষদর্শীরা জানায়, গ্রামের মাঠে গরু চরানোর সময়ে বজ্রপাত হলে ঘটনাস্থলেই তাঁরা মারা যান। মেহেরপুর প্রতিনিধি। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/1271/%E0%A6%8F%E0%A6%95%E0%A6%A8%E0%A6%9C%E0%A6%B0%E0%A7%87--
--বজ্রপাত বজ্র দুর্ঘটনা নিহত মারা মৃত্যু হত অসুস্থ --
--একনজরে--
--আপডেট: ০২:২৪, মে ১২, ২০১৩--
--দম্পতি গ্রেপ্তার বাগেরহাটের রামপাল থানা-পুলিশ ১০ হাজার টাকার জাল নোটসহ এক দম্পতিকে গ্রেপ্তার করেছে। শুক্রবার রাতে উপজেলার পেড়িখালী গ্রামের বাড়িতে অভিযান চালিয়ে ৫০০ টাকার কুড়িটি জাল নোট পাওয়া যায়। এ ঘটনায় তাঁদের বিরুদ্ধে বিশেষ ক্ষমতা আইনে একটি মামলা হয়েছে। গ্রেপ্তার ব্যক্তিরা হলেন সফদার শেখ (৪৮) ও তাঁর দ্বিতীয় স্ত্রী কাকলী বেগম (২৮)। l বাগেরহাট প্রতিনিধি   ভ্যানচালকের মৃত্যু সাতক্ষীরার তালা উপজেলার ভৈরবনগর গ্রামে বিদ্যুৎস্পৃষ্ট হয়ে এক ভ্যানচালক মারা গেছেন। গতকাল শনিবার দুপুরে এ ঘটনা ঘটে। ভ্যানচালকের নাম ইবাদুল ইসলাম (৪০)। তিনি উপজেলার ভৈরবনগর গ্রামের ইনছার আলী মোড়লের ছেলে। ইনছার আলী মোড়ল জানান, ফ্যান মেরামতের জন্য চেষ্টা করার সময় বিদ্যুতায়িত হয়ে ইবাদুল মারা যায়। l নিজস্ব প্রতিবেদক, সাতক্ষীরা   পাঁচ শিক্ষার্থী অসুস্থ পিরোজপুরের মঠবাড়িয়া পৌর শহরের কে এম লতিফ ইনস্টিটিউশনের দশম শ্রেণীর পাঁচ শিক্ষার্থী গতকাল শনিবার সকালে হঠাৎ শ্রেণীকক্ষে অসুস্থ হয়ে পড়ে। পরে তাদের উপজেলা স্বাস্থ্য কমপ্লেক্সে ভর্তি করা হয়। বিদ্যালয়ের প্রধান শিক্ষক মোস্তফা জামান খান বলেন, গত ১২ দিনে অন্তত ২০ জন শিক্ষার্থী এভাবে অসুস্থ হয়েছে। উপজেলা স্বাস্থ্য কর্মকর্তা রফিকুল ইসলাম বলেন, শিক্ষার্থীরা গণমনস্তাত্ত্বিক অসুস্থতায় আক্রান্ত হয়েছে। এতে আতঙ্কিত হওয়ার কিছু নেই। l মঠবাড়িয়া (পিরোজপুর) প্রতিনিধি   কর্মশালা সড়ক দুর্ঘটনা রোধে গাইবান্ধায় পেশাজীবী মোটরযান চালকদের সেমিনার ও প্রশিক্ষণ কর্মশালা গতকাল শনিবার জেলা প্রশাসকের সমেঞ্চলনকক্ষে অনুষ্ঠিত হয়েছে। এতে শতাধিক মোটরযান চালক অংশ নেন। জেলা প্রশাসক কাজী আনোয়ারুল হক সেমিনারে সভাপতিত্ব করেন। অন্যান্যের মধ্যে বক্তব্য দেন বিআরটিএর উপপরিচালক মুস্তাফিজুর রহমান, অতিরিক্ত জেলা প্রশাসক আবু বকর সিদ্দিক, অতিরিক্ত জেলা ম্যাজিস্ট্রেট হামিদুল হক, বিআরটিএর গাইবান্ধা সার্কেলের সহকারী পরিচালক জিয়াউর রহমান, ট্রাফিক বিভাগের ভারপ্রাপ্ত কর্মকর্তা ওয়াজ নবী প্রমুখ। l গাইবান্ধা প্রতিনিধি   মুক্তিযুদ্ধ উৎসব রংপুরের বদরগঞ্জ উপজেলায় গতকাল শনিবার বিজ্ঞান মেলা ও মুক্তিযুদ্ধ উৎসব অনুষ্ঠিত হয়েছে। উপজেলা মডেল সরকারি প্রাথমিক বিদ্যালয় মাঠে মেলার উদ্বোধন করেন উপজেলা ভাইস চেয়ারম্যান রফিকুর রহমান। উপজেলা প্রজন্ম ফোরাম অনুষ্ঠানের আয়োজন করে। প্রজন্ম ফোরামের উপদেষ্টা মারুফুজ্জামান অনুষ্ঠানে সভাপতিত্ব করেন। মেলায় উপজেলার বিভিন্ন শিক্ষাপ্রতিষ্ঠান থেকে ১৮টি স্টলে বিজ্ঞানভিত্তিক বিভিন্ন বিষয় তুলে ধরা হয়। l বদরগঞ্জ (রংপুর) প্রতিনিধি   আলোচনা সভা যক্ষ্মা প্রতিরোধে করণীয় নিয়ে দিনাজপুরের নবাবগঞ্জে বিভিন্ন শ্রেণী-পেশার নেতাদের নিয়ে আলোচন সভা করেছে ব্র্যাক। গতকাল শনিবার দুপুরে নবাবগঞ্জ আলিম মাদ্রাসায় এ আলোচনা সভা অনুষ্ঠিত হয়। সভায় বক্তব্য দেন ব্র্যাকের উপজেলা স্বাস্থ্য, পুষ্টি ও জনসংখ্যা কর্মসূচির ব্যবস্থাপক মাসুদ রানা, কর্মসূচি সংগঠক মনিরুল ইসলাম ও উপজেলা প্রেসক্লাবের সভাপতি রুহুল আমিন প্রধান। l বিরামপুর (দিনাজপুর) প্রতিনিধি   যুবকের মৃত্যু নরসিংদীর শিবপুরে বজ্রপাতে মোশারফ হোসেন (৩২) নামের এক যুবক মারা গেছেন। গতকাল শনিবার বিকেল চারটার দিকে উপজেলার চক্রধা ইউনিয়নের কুতুবেরটেক এলাকায় এ ঘটনা ঘটে। নিহত মোশারফ ওই এলাকার হান্নান মিয়ার ছেলে। শিবপুর মডেল থানার ভারপ্রাপ্ত কর্মকর্তা (ওসি) ফিরোজ আল জালাল বলেন, দুপুরে পাশের একটি দোকান থেকে বাড়ি ফেরার পথে মোশারফের ওপর বাজ পড়ে। এতে ঘটনাস্থলেই তাঁর মৃত্যু হয়। নরসিংদী প্রতিনিধি   নির্বাচন দাবি গাজীপুর সিটি করপোরেশনের নির্বাচনের দাবিতে গতকাল শনিবার বেলা ১১টায় টঙ্গীর আশরাফ সেতু ভবনে সভা হয়েছে। এতে আওয়ামী লীগের সমর্থনে প্রার্থী হতে ইচ্ছুক নেতারা জুলাই মাসের আগে নির্বাচন দাবি করেছেন। টঙ্গী বাজারসংলগ্ন আশরাফ সেতু ভবনের দ্বিতীয় তলায় সভায় সভাপতিত্ব করেন টঙ্গী পৌরসভার সাবেক মেয়র আজমত উল্লাহ খান। এতে মেয়র ও কাউন্সিলর পদে লড়তে আগ্রহীরা যোগ দেন। l টঙ্গী (গাজীপুর) প্রতিনিধি   স্যালাইন খেয়ে... মানিকগঞ্জের দৌলতপুর উপজেলায় গতকাল শনিবার সকালে টেস্টি স্যালাইন খেয়ে একটি প্রাথমিক বিদ্যালয়ের ১৫ জন শিক্ষার্থী অসুস্থ হয়ে পড়েছে। তাদের উপজেলা স্বাস্থ্য কমপ্লেক্সে ভর্তি করা হয়েছে। l মানিকগঞ্জ প্রতিনিধি ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/327373/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%95%E0%A7%83%E0%A6%B7%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মৃত্যু --
--বজ্রপাতে কৃষকের মৃত্যু--
--আপডেট: ০০:৩৫, সেপ্টেম্বর ২৩, ২০১৪--
--জয়পুরহাটের পাঁচবিবি উপজেলার কুসুম্বা ইউনিয়নের কুয়াতপুর গ্রামে গতকাল সোমবার বজ্রপাতে এক কৃষকের মৃত্যু হয়েছে। এলাকার কয়েকজন জানান, সকাল সাড়ে আটটার দিকে কুয়াতপুর গ্রামের হাফিজার রহমান (৩৫) বৃষ্টির সময় গোয়াল ঘরের টিন ঠিক করছিলেন। এ সময় বজ্রপাতে হাফিজার চেতনা হারিয়ে ফেললে তাঁকে দ্রুত জয়পুরহাট আধুনিক জেলা হাসপাতালে নেওয়া হয়। সেখানে হাফিজারকে মৃত ঘোষণা করেন জরুরি বিভাগের কর্তব্যরত চিকিৎসক। কুসুম্বা ইউনিয়ন পরিষদের (ইউপি) চেয়ারম্যান ও হাফিজারের চাচাতো ভাই আবদুল গফুর ঘটনার সত্যতা নিশ্চিত করেছেন।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/493513/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মারা মৃত্যু হত --
--বজ্রপাতে দুজনের মৃত্যু--
--আপডেট: ০১:৪৩, এপ্রিল ০৩, ২০১৫--
--ফরিদপুরের নগরকান্দা উপজেলার কাইচাইল ইউনিয়নে গত বুধবার বজ্রপাতে এক কৃষকের মৃত্যু হয়েছে। একই দিন রাজবাড়ীর গোয়ালন্দ উপজেলার দেবগ্রাম ইউনিয়নে বৃষ্টির সময় বজ্রপাতে এক তরুণ মারা গেছেন। নগরকান্দার দক্ষিণকান্দির গ্রামে মৃত ব্যক্তির নাম ফিরোজ মিয়া (৪২)। তিনি ওই গ্রামের হাশেম খানের ছেলে। স্থানীয় কয়েকজন জানান, ফিরোজ মিয়া বাড়ির বারান্দায় ছিলেন। বজ্রপাতে বারান্দায়ই তাঁর মৃত্যু হয়। দেবগ্রাম গ্রামে বজ্রপাতে মারা যাওয়া জাকির হোসেন (১৮) হবি শেখের ছেলে। ইউনিয়ন পরিষদের (ইউপি) চেয়ারম্যান আতর আলী সরদার জানান, বুধবার সকালে বৃষ্টির সময় জাকির হোসেন বাড়ির উঠানে দাঁড়িয়ে কাজ করছিলেন। এ সময় বজ্রপাত হলে তিনি গুরুতর আহত হন। স্থানীয় লোকজন তাঁকে উদ্ধার করে উপজেলা স্বাস্থ্য কমপ্লেক্সে নিয়ে যান। সেখানে কর্তব্যরত চিকিৎসক তাঁকে মৃত ঘোষণা করেন। একই সময় ইউনিয়নের তেনাপচা গ্রামে কৃষক মোন্নাফ শেখের বাড়ির উঠানে বজ্রপাত হলে লাখ টাকা মূল্যের দুটি গাভি ও একটি ছাগল মারা যায়। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/492583/%E0%A6%A4%E0%A6%BF%E0%A6%A8-%E0%A6%9C%E0%A7%87%E0%A6%B2%E0%A6%BE%E0%A6%AF%E0%A6%BC-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%9A%E0%A6%BE%E0%A6%B0%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মারা মৃত্যু হত --
--তিন জেলায় বজ্রপাতে চারজনের মৃত্যু--
--আপডেট: ০১:৩৬, এপ্রিল ০২, ২০১৫--
--ফরিদপুর, গোপালগঞ্জ ও রাজবাড়ীতে গতকাল বুধবার বজ্রপাতে চারজন মারা গেছেন। গোপালগঞ্জ সদর উপজেলার গোপীনাথপুর ইউনিয়নের মেরী গোপীনাথপুর গ্রামে বজ্রপাতে নুরু মোল্লা (৫৫) মারা যান। গ্রামবাসী কয়েকজন জানান, সকাল সাড়ে ছয়টায় গুঁড়ি গুঁড়ি বৃষ্টি শুরু হলে নুরু মোল্লা উঠান থেকে গোয়ালঘরে গরু নেওয়ার কাজ শুরু করেন। এ সময় বজ্রপাতে তিনি আহত হন। গোপীনাথপুর পুলিশ ফাঁড়ির উপপরিদর্শক (এসআই) ইদ্রিস আলী জানান, গোপালগঞ্জ ২৫০ শয্যাবিশিষ্ট জেনারেল হাসপাতালে নেওয়া হলে নুরুকে কর্তব্যরত চিকিৎসক মৃত ঘোষণা করেন। ফরিদপুরের চরভদ্রাসনে বজ্রপাতে একজনের মৃত্যু হয়েছে। তাঁর নাম দেলোয়ার বেগ (৩৫)। বাড়ি উপজেলার গাজিরটেক ইউনিয়নের ব্যাপারীডাঙ্গি গ্রামে। ইউনিয়ন পরিষদের চেয়ারম্যান মো. আজিজুল হক জানান, বুধবার ভোর থেকে ওই কৃষক বাড়ির পাশের জমিতে পেঁয়াজের দানা তুলছিলেন। সকাল নয়টার দিকে হঠাৎ বজ্রপাতে ঘটনাস্থলেই তিনি মারা যান। পরে এলাকাবাসী জমি থেকে তাঁর লাশ বাড়িতে নিয়ে আসেন। রাজবাড়ীতে গতকাল সকালে বজ্রপাতে দুই কৃষক মারা গেছেন। তাঁরা হলেন মুরাদ শেখ (২৬) ও কোরবান আলী শেখ (৩৬)। মুরাদ বালিয়াকান্দি উপজেলার বহরপুর ইউনিয়নের নতুন চর গ্রামের বাসিন্দা। থানার ভারপ্রাপ্ত কর্মকর্তা (ওসি) এস এম শাহজালাল জানান, সকাল আটটার দিকে মুরাদ ও তাঁর ভাই পাটের বীজ বুনতে মাঠে যান। এ সময় বাজ পড়লে তিনি মাটিতে পড়ে যান। উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাঁকে মৃত ঘোষণা করেন। তবে, তাঁর ভাই সুস্থ আছেন। কোরবানের বাড়ি কালুখালী উপজেলার রতনদিয়া ইউনিয়নের বহের কালুখালী গ্রামে। গ্রামের শফিউর রহমান জানান, বৃষ্টির আগে পাটের বীজ বুনতে কোরবান মাঠে যান। সাড়ে আটটার দিকে বজ্রপাতে তিনি মারা যান। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/320863/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%AD%E0%A6%BE%E0%A6%87%E0%A7%9F%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মৃত্যু হত --
--বজ্রপাতে দুই ভাইয়ের মৃত্যু--
--আপডেট: ০০:৫৫, সেপ্টেম্বর ১৬, ২০১৪--
--পঞ্চগড়ের তেঁতুলিয়া উপজেলায় বজ্রপাতে দুই ভাইয়ের মৃত্যু হয়েছে। গত রোববার উপজেলার দেবনগর ইউনিয়নের জয়গুনজোত গ্রামে এ ঘটনা ঘটে। মৃতেরা হলো ওই গ্রামের আবদুর রহিমের ছেলে মাহাবুবুর রহমান (১৫) ও হৃদয় (৭)। মাহাবুবুর রহমান সপ্তম ও হৃদয় দ্বিতীয় শ্রেণির ছাত্র ছিল। প্রত্যক্ষদর্শী সূত্র জানায়, রোববার সন্ধ্যায় ওই দুজন করতোয়া নদীতে মাছ ধরতে যায়। তখন বজ্রপাতে তারা দুজন গুরুতর আহত হয়। স্থানীয় লোকজন তাদের উদ্ধার করে পঞ্চগড় আধুনিক সদর হাসপাতালে নিয়ে যান। সেখানে কর্তব্যরত চিকিৎসক তাদের মৃত ঘোষণা করেন। দেবনগর ইউনিয়ন পরিষদের (ইউপি) চেয়ারম্যান তরিকুল ইসলাম ঘটনার সত্যতা নিশ্চিত করেছেন।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/426727/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র নিহত বৃষ্টি মারা হত --
--বজ্রপাতে দুজনের মৃত্যু--
--আপডেট: ০০:০৩, জানুয়ারি ১৮, ২০১৫--
--কিশোরগঞ্জের অষ্টগ্রামে বজ্রপাতে আনোয়ার হোসেন (৩৫) ও নারায়ণ দাস (৪২) নামের দুই ব্যক্তি নিহত হয়েছেন। গতকাল শনিবার দুপুরে এ ঘটনা ঘটে। আনোয়ার পেশায় কৃষক আর নারায়ণ জেলে। পুলিশ ও নিহত ব্যক্তির পরিবারের সদস্যরা জানান, নারায়ণ উপজেলার পূর্ব অষ্টগ্রাম ইউনিয়নের ইকুরদিয়া গ্রামের মোহন লাল দাসের ছেলে। আনোয়ার কলমা ইউনিয়নের শরীফপুর গ্রামের বাসিন্দা। নারায়ণ গতকাল বৃষ্টির সময় বাড়ির কাছের হাওরে মাছ ধরতে যান। শরীফপুর হাওরের নিজের জমিতে কাজ করতে যান আনোয়ার। বেলা দেড়টা থেকে পৌনে দুইটার মধ্যে বজ্রপাতে তাঁরা মারা যান।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/183436/%E0%A6%B9%E0%A6%AC%E0%A6%BF%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A4%E0%A6%BF%E0%A6%A8-%E0%A6%B6%E0%A6%BF%E0%A6%B6%E0%A7%81%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মারা মৃত্যু --
--হবিগঞ্জে বজ্রপাতে তিন শিশুর মৃত্যু--
--আপডেট: ০১:২৪, এপ্রিল ০৩, ২০১৪--
--হবিগঞ্জের মাধবপুর উপজেলায় গতকাল বুধবার বজ্রপাতে তিন শিশুর মৃত্যু হয়েছে। মৃতেরা হলো উপজেলার বুল্লা পুকুরপাড় গ্রামের সফিক মিয়ার মেয়ে রেখা (৭) ও আহমঞ্চদ আলীর মেয়ে নাদিরা (৯) এবং উত্তর সুরমা গ্রামের নানু মিয়ার ছেলে তানজিল (১৫)। এলাকাবাসী ও পুলিশ সূত্রে জানা গেছে, গতকাল বেলা পৌনে তিনটার দিকে বুল্লা পুকুরপাড়ের একটি মাঠে খেলছিল রেখা ও নাদিরা। এ সময় হঠাৎ বজ্রপাত হয়। এতে রেখা ও নাদিরার শরীর ঝলসে যায়। ঘটনাস্থলেই তারা মারা যায়। প্রায় একই সময় উত্তর সুরমা গ্রামে ব্রজপাতে তানজিল প্রাণ হারায়। সে উত্তর সুরমা মাদ্রাসার পঞ্চম শ্রেণীর ছাত্র ছিল। ছুটি শেষে তানজিল মাদ্রাসা থেকে বাড়ি ফেরার পথে এ ঘটনা ঘটে। মাধবপুর থানার ভারপ্রাপ্ত কর্মকর্তা (ওসি) আবদুল বাছেত বলেন, দুটি স্থানে বজ্রপাতে তিন শিশুর মৃত্যুর খবর পাওয়া গেছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/496108/%E0%A6%9D%E0%A7%9C%E0%A7%87-%E0%A6%B2%E0%A6%A8%E0%A7%8D%E0%A6%A1%E0%A6%AD%E0%A6%A8%E0%A7%8D%E0%A6%A1-%E0%A6%9C%E0%A6%A8%E0%A6%AA%E0%A6%A6--
--বজ্রপাত বজ্র আহত ক্ষতি ক্ষয়ক্ষতি ঝড় দুর্ঘটনা নিহত প্রাণহানি বিধ্বস্ বৃষ্টি মারা মৃত্যু হত --
--ঝড়ে লন্ডভন্ড জনপদ--
--আপডেট: ০১:৫৭, এপ্রিল ০৬, ২০১৫--
--দেশের বিভিন্ন স্থানে গত শনিবার সন্ধ্যায় আঘাত হানা প্রচণ্ড ঝড়ে মৃতের সংখ্যা বেড়ে গতকাল রোববার সন্ধ্যা পর্যন্ত ৩৬ জনে দাঁড়িয়েছে। কেবল বগুড়াতে মারা গেছেন ২০ জন। অন্যদের মধ্যে ঢাকায় দুজন, রাজশাহীতে পাঁচজন, সিরাজগঞ্জে দুজন এবং পাবনা, জামালপুর, নওগাঁ, মানিকগঞ্জ, গাইবান্ধা, নরসিংদী ও কুষ্টিয়ায় একজন করে মারা যান। এ ছাড়া ঝড়ে আহত হয়েছেন দুই শতাধিক ব্যক্তি। নৌকাডুবির একাধিক ঘটনায় নিখোঁজ রয়েছেন অন্তত পাঁচজন। মূলত দেয়ালধসে, ঘর ও গাছচাপা পড়ে, বিদ্যুৎস্পৃষ্ট হয়ে, বজ্রপাতে ও নৌকাডুবিতে হতাহেতর ঘটনা ঘটেছে। প্রাণহানি ছাড়াও প্রায় ৩৬ হাজার কাঁচা ও আধা পাকা বাড়ি, স্কুল, দোকান সম্পূর্ণ বিধ্বস্ত হয়েছে। উপড়ে গেছে বৈদ্যুতিক খুঁটি ও অসংখ্য গাছপালা। কয়েক হাজার হেক্টর জমির ফসলের ক্ষতি হয়েছে। ঝড়ের এক দিন পরও গতকাল বিদ্যুৎবিচ্ছিন্ন হয়ে ছিল অনেক এলাকা। বসতবাড়ি হারিয়ে খোলা আকাশের নিচে প্রচণ্ড কষ্টে দিন কাটাচ্ছে বহু মানুষ। তবে দুর্গত লোকজনের সহায়তায় সরকারিভাবে এগিয়ে আসার তেমন লক্ষণ দেখা যায়নি। বগুড়ায় নিহত ২০: ঝড়ে লন্ডভন্ড হয়ে গেছে বগুড়ার বিভিন্ন এলাকা। রাতের আঁধারে ধ্বংসযজ্ঞের ভয়বহতা তেমন বোঝা না গেলেও গতকাল সকাল হতেই তা স্পষ্ট হয়ে ওঠে। বাড়ি থেকে বেরিয়ে বিস্মিত, হতবাক হয়ে যান শহরবাসী। শহরজুড়ে কেবল ধ্বংসের চিহ্ন। এদিকে সন্ধ্যা সাতটা পর্যন্ত জেলা প্রশাসন, পুলিশ ও অন্যান্য সূত্রে প্রাণহানির সংখ্যা বেড়ে ২০ জনে দাঁড়িয়েছে বলে জানা গেছে। ঝড়ে আহত হয়েছেন শতাধিক ব্যক্তি। আহত ব্যক্তিদের অধিকাংশকে শহীদ জিয়াউর রহমান মেডিকেল কলেজ হাসপাতালে ভর্তি করা হয়েছে। পরিচয় নিশ্চিত হওয়া মৃত ব্যক্তিরা হলেন বগুড়া শহরের বউবাজার এসপি সেতুসংলগ্ন বস্তি এলাকার আজিরন বিবি, একই বস্তির আড়াই মাসের শিশু নীলা খাতুন, শহরদীঘি এলাকার রজব আলী, মধ্য পালশা এলাকার পলাশ, সদর উপজেলার চানপুর গ্রামের গোলাপী বেগম, পালশা গ্রামের মোস্তাফিজার রহমান, গোকুল গ্রামের আকালু, শাজাহানপুরের ক্ষুদ্র ফুলকোর্ট গ্রামের আবদুল মান্নান, ঘাসিরা গ্রামের বৃদ্ধা রাবেয়া বেগম, খোয়ারপাড়া গ্রামের পায়েল, সারিয়াকান্দির বিলপাড়ান গ্রামের শান্তা বেগম, ফুলবাড়ী পূর্বপাড়া গ্রামের সুজন মিয়া, ধারাবর্ষা চরের নৌকাযাত্রী মোজাম হোসেন ও ফুলবাড়ী মালোপাড়ার সুবল চন্দ্র, কাহালুর হারলতা গ্রামের আজিজুল ইসলাম ও ইসমাইল হোসেন, ধুনটের জোড়শিমুল গ্রামের আফজাল হোসেন, সোনাতলার লোহাগড়া গ্রামের ফিরোজা বেগম, গাবতলীর তেলিহাটা ফকিরপাড়া গ্রামের সামিরা বেগম এবং নন্দীগ্রামের বৈলগ্রামের আবদুস সাত্তার। আবদুস সাত্তার নন্দীগ্রাম উপজেলা জাকের পার্টির সভাপতি। শনিবার ঝড়ের পর থেকেই বিপর্যস্ত শহরের বিদ্যুৎব্যবস্থা। বিদ্যুৎ না থাকায় শহরজুড়ে পানিরও হাহাকার। বন্ধ রয়েছে পৌরসভার পানি সরবরাহ। অচল হয়ে পড়েছে টেলিফোন যোগাযোগ। চার্জ দিতে না পারায় অনেকের মুঠোফোনও বন্ধ হয়ে গেছে। জেলা পিডিবির নির্বাহী প্রকৌশলী আবদুর রশিদ বলেন, বিদ্যুৎ সরবরাহ স্বাভাবিক হতে কত দিন সময় লাগবে, তা এই মুহূর্তে বলা সম্ভব নয়। অতিরিক্ত জেলা প্রশাসক (সার্বিক) মো. খোরশেদ আলম জানান, ঝড়ে ৯২ হাজার পরিবারের ৪ লাখ ১৭ হাজার মানুষ ক্ষতিগ্রস্ত হয়েছে। এ ছাড়া ২৮ হাজার ৬৬৭টি বাড়িঘর সম্পূর্ণ ও ৭০ হাজার বাড়িঘর আংশিক বিধ্বস্ত হয়েছে। ক্ষতিগ্রস্ত হয়েছে ২৫৪টি শিক্ষাপ্রতিষ্ঠান। এগুলোর মধ্যে ২৬টি সম্পূর্ণ বিধ্বস্ত হয়েছে। ১৪৭টি গোবাদিপশুও মারা গেছে। অন্যান্য স্থানের চিত্র: নওগাঁর মান্দা উপজেলায় শাহানাজ বেগম নামের এক গৃহবধূ দেয়ালচাপায় মারা গেছেন। আহত হয়েছেন নারী, শিশু ও বৃদ্ধসহ প্রায় অর্ধশত লোক। আহত ব্যক্তিদের মধ্যে ১২ জনকে মান্দা উপজেলা স্বাস্থ্য কমপ্লেক্সে ভর্তি করা হয়েছে। বিধ্বস্ত হয়েছে শতাধিক ঘরবাড়ি, কয়েক হাজার গাছপালা। ফসলের ক্ষয়ক্ষতিও হয়েছে ব্যাপক। জেলায় বিদ্যুৎ সরবরাহ বন্ধ রয়েছে। নরসিংদীর সদর উপজেলার চাকশাল এলাকায় আলাল উদ্দিন নামের এক তরুণ শনিবার রাতে মারা গেছেন। বাড়ির পাশে মাছ ধরতে গিয়ে গায়ের ওপর গাছের ডাল ভেঙে পড়ে ঘটনাস্থলেই তাঁর মৃত্যু হয়। সিরাজগঞ্জে নৌকাডুবি ও বজ্রপাতে দুজনের মৃত্যু হয়েছে। তাঁরা হলেন কাজীপুরের পীরগাছা গ্রামের মোজাম্মেল হক ও উল্লাপাড়ার দুর্গাপুর গ্রামের ফজলার রহমান। মোজাম্মেল মারা যান নৌকাডুবিতে। এ ঘটনায় নিখোঁজ রয়েছেন একই গ্রামের আবদুল খালেক। মানিকগঞ্জের দৌলতপুর উপজেলার বনগ্রাম গ্রামে ঘরচাপায় সন্ধ্যা বেগম নামের এক বৃদ্ধা মারা গেছেন। ঢাকা-আরিচা মহাসড়কের জেলা সদর ও শিবালয়ের কয়েকটি স্থানে গাছ পড়ে যানবাহন চলাচল বন্ধ হয়ে গেছে। কোথাও কোথাও বিদ্যুৎ সরবরাহ বন্ধ আছে। জেলায় বেশ কিছু কাঁচা ঘরবাড়ি বিধ্বস্ত হয়েছে। ক্ষয়ক্ষতি হয়েছে কয়েক শ বিঘা জমির ভুট্টা, গম ও বোরো ধানের। পাবনা শহরের চাঁদমারী এলাকায় শনিবার রাতে দোকানের ওপর গাছ উপড়ে মারা গেছেন জামের উদ্দিন (৮০) নামের এক চা-বিক্রেতা। তাঁর বাড়ি পৌর সদরের চক গোবিন্দা মহল্লায়। ঝড়ে সুজানগর উপজেলায় পেঁয়াজখেতের ব্যাপক ক্ষতি হয়েছে। জামালপুরের ইসলামপুরে যমুনা নদীর কুলকান্দি হার্ট পয়েন্টে শনিবার রাতে নৌকাডুবিতে জহুরা বেগম নামের এক নারী মারা গেছেন। তিনি বরুল গ্রামের মৃত ছাত্তার মুন্সির স্ত্রী। একই ঘটনায় নিখোঁজ রয়েছেন কুলকান্দি এলাকার ব্যাপারী পাড়ার মঙ্গল আলী, মৌল্লা ব্যাপারী ও রশিদুল। কুষ্টিয়ার কুমারখালী উপজেলার বাঁধবাজার এলাকায় বজ্রপাতে আতাউল ইসলাম নামের এক পল্লি চিকিৎসক মারা গেছেন। তিনি সান্দিয়া গ্রামের বাসিন্দা। ঝড়ে পাঁচ শতাধিক বাড়িঘর বিধ্বস্ত হয়েছে। ক্ষতি হয়েছে ফসলের। বিধ্বস্ত হয়েছে শত শত গাছ। কুষ্টিয়া-হরিপুর বাঁশসেতু আংশিক ভেঙে গিয়ে গড়াই নদ পারাপারে সমস্যা হচ্ছে। গাইবান্ধায় ঝড়ে যমুনা নদীতে নৌকাডুবিতে সাঘাটা উপজেলার নলছিয়া গ্রামের আমিনুল ইসলামের স্ত্রী সাহেরা খাতুন মারা গেছেন। এ ছাড়া পাঁচ শতাধিক ঘরবাড়ি ও শিক্ষাপ্রতিষ্ঠান বিধ্বস্ত এবং বহু গাছপালা উপড়ে গেছে। গতকাল বিকেল পর্যন্ত ২৩ ঘণ্টা জেলা শহরে বিদ্যুৎ সরবরাহ বন্ধ ছিল। এদিকে গতকাল দুপুরে ঝড়ের সময় বজ্রপাতে বিভিন্ন স্থানে ছয়জন ইটভাটাশ্রমিক আহত হয়েছেন। জামালপুরে ঝড় ও শিলাবৃষ্টিতে প্রায় ১০ হাজার ঘরবাড়ি ও ৫০টি শিক্ষাপ্রতিষ্ঠান ক্ষতিগ্রস্ত হয়েছে। আহত হয়েছেন প্রায় ৩০ জন। উপড়ে গেছে শত শত গাছ। ২০ ঘণ্টা পর জামালপুর শহরে বিদ্যুৎ এলেও জেলার অন্যত্র তা বন্ধ রয়েছে। ইসলামপুর উপজেলার চিনাডুলি ইউনিয়ন পরিষদের চেয়ারম্যান আবদুস সালাম বলেন, ইউনিয়নের শতকরা ৯০ ভাগ বাড়িঘর লন্ডভন্ড হয়েছে। শত শত পরিবার খোলা আকাশের নিচে রয়েছে। তাদের দ্রুত সহায়তা প্রয়োজন। উপজেলা নির্বাহী কর্মকর্তা (ইউএনও) মাসুমুর রহমান বলেন, ঝড়ে বেশি ক্ষতিগ্রস্ত হয়েছে এ উপজেলা। রাজশাহীর বাঘার পীরগাছা গ্রামে রাস্তার ওপর উপড়ে পড়া একটি বটগাছ গতকালও সরানো সম্ভব হয়নি। রাজশাহীজুড়েই শনিবারের ঝড়ে এভাবে পুরোনো গাছপালা ভেঙে পড়েছে। ফসলের ক্ষতি হয়েছে, ঘরবাড়ি বিধ্বস্ত হয়েছে। গতকাল ফুলমনি নামের এক আদিবাসী নারী মারা গেছেন। তাঁর বাড়ি পুঠিয়ার ভরতমাড়িয়া গ্রামে। তাঁকে নিয়ে জেলায় মৃতের সংখ্যা দাঁড়াল পাঁচজন। জেলা প্রশাসনের হিসাবমতে, ঝড়ে ২৫ কোটি ৭০ লাখ টাকার ফসলের ক্ষতি হয়েছে। বসতবাড়ি ও শিক্ষাপ্রতিষ্ঠান ক্ষতিগ্রস্ত হয়েছে ৩২ হাজার ২৩৩টি। আহত ব্যক্তিদের মধ্যে ২৫ জন বিভিন্ন হাসপাতালে ভর্তি হয়েছেন। এর মধ্যে ৬ হাজার ৯৬৭টি বসতবাড়ি পুরোপুরি বিধ্বস্ত হয়েছে। শিক্ষাপ্রতিষ্ঠান ক্ষতিগ্রস্ত হয়েছে ১৭৬টি। রাজবাড়ীর গোয়ালন্দে সহস্রাধিক কাঁচা বাড়িঘর বিধ্বস্ত হয়েছে। দুর্ঘটনা এড়াতে দৌলতদিয়া-পাটুরিয়া নৌপথে সন্ধ্যা সাড়ে ছয়টা থেকে প্রায় দুই ঘণ্টা ফেরি ও লঞ্চ চলাচল বন্ধ রাখায় দুই ঘাটের মহাসড়কে আটকা পড়ে কয়েক শ যানবাহন। শেরপুরে ঝড়ে তিনটি শিক্ষাপ্রতিষ্ঠানসহ শতাধিক ঘরবাড়ি ও বিপুলসংখ্যক গাছপালা বিধ্বস্ত হয়েছে। উঠতি বোরো ফসল ও সবজি আবাদেরও ক্ষতি হয়েছে। শেরপুর-জামালপুর ৩৩ কেভি সঞ্চালন লাইনে গাছ উপড়ে পড়ে পুরো জেলায় বিদ্যুৎ সরবরাহ বন্ধ হয়ে যায়। গতকাল ভোররাতে জেলা সদরে আংশিক বিদ্যুৎ সরবরাহ শুরু হয়। কুড়িগ্রামের রাজারহাট উপজেলার পাঁচটি গ্রাম ঝড়ে লন্ডভন্ড হয়েছে। দুটি মন্দিরসহ দুই শতাধিক বাড়িঘর হয়েছে বিধ্বস্ত। আহত হয়েছেন কমপক্ষে ২০ জন। অসংখ্য গাছপালা উপড়ে পড়া ছাড়াও সুপারিবাগান, রবিশস্য ও বোরো খেতের ব্যাপক ক্ষতি হয়েছে। ব্রাহ্মণবাড়িয়ায় শতাধিক বাড়ি ক্ষতিগ্রস্ত হয়েছে। বাঞ্ছারামপুর উপজেলার কড়িকান্দি ঘাটের পন্টুন ঝড়ে ভেসে গিয়ে গতকাল বিকেল চারটা পর্যন্ত ২০ ঘণ্টা ফেরি চলাচল বন্ধ ছিল। এতে বাঞ্ছারামপুর-আড়াইহাজার রুটে কয়েক শ গাড়ি আটকা পড়লে যাত্রীরা চরম ভোগান্তির শিকার হন। নাটোরে অর্ধশতাধিক কাঁচা ঘরবাড়ি বিধ্বস্ত হয়েছে। বন্ধ হয়ে গেছে বিদ্যুৎ সরবরাহ। প্রায় সাড়ে ১৫ হাজার হেক্টর জমির উঠতি বোরো, গম, ভুট্টা, খেসারি এবং লিচু, আম, কলাবাগান ও সবজি খেতের ব্যাপক ক্ষতি হয়েছে। মৌলভীবাজার শহর গতকাল সকাল পর্যন্ত প্রায় ১৩ ঘণ্টা বিদ্যুৎবিহীন ছিল। এতে বাসাবাড়িতে পানি-সংকট দেখা দেয়। এ ছাড়া জেলার ২৫০ শয্যার হাসপাতালে অস্ত্রোপচারসহ বিভিন্ন কার্যক্রম অনেকটা সময় বন্ধ রাখতে হয়েছে। এ ছাড়া ঝড়ে চাঁদপুরের মতলব দক্ষিণ উপজেলায় গতকাল সকাল পর্যন্ত প্রায় ১০ ঘণ্টা বিদ্যুৎ ছিল না। গাছ উপড়ে পড়ে কুমিল্লার মুরাদনগর উপজেলার বলিঘর হুজুরী শাহ উচ্চবিদ্যালয় টিনের ঘর বিধ্বস্ত হয়েছে। {প্রতিবেদন তৈরিতে সহায়তা করেছেন প্রথম আলোর সংশ্লিষ্ট এলাকার নিজস্ব প্রতিবেদক ও প্রতিনিধিরা} ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/238099/%E0%A6%AC%E0%A7%87%E0%A6%B2%E0%A6%BE%E0%A6%AC%E0%A6%A4%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%8F%E0%A6%95%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4-%E0%A6%86%E0%A6%B9%E0%A6%A4-%E0%A7%A8--
--বজ্রপাত বজ্র আহত নিহত বৃষ্টি হত --
--বেলাবতে বজ্রপাতে একজন নিহত, আহত ২--
--আপডেট: ১৯:৫৬, জুন ১০, ২০১৪--
--নরসিংদীর বেলাবতে বজ্রপাতে হোসেন মিয়া (১৩) নামের এক কিশোর নিহত হয়েছে। আজ মঙ্গলবার বিকেল সাড়ে চারটার দিকে উপজেলার বটেশ্বর গ্রামে এ ঘটনা ঘটে। হোসেন মিয়া বটেশ্বর গ্রামের তাহের মিয়ার ছেলে। বজ্রপাতের ঘটনায় আহত হয়েছেন আমজাদ হোসেন ও আনোয়ার হোসেন। এলাকাবাসীর সঙ্গে কথা বলে জানা যায়, বিকেল চারটার দিকে বৃষ্টি শুরু হলে উল্লিখিত তিনজন বটেশ্বর বাজার থেকে বৃষ্টিতে ভিজে বাড়ি ফিরছিল। পথে হঠাত্ বজ্রপাতে ঘটনাস্থলেই হোসেন মিয়া নিহত হয়। ওই সময় গুরুতর আহত হয় হোসেনের সঙ্গে থাকা আমজাদ হোসেন ও আনোয়ার হোসেন। তাদের দুজনকেই নরসিংদী জেলা হাসপাতালে ভর্তি করা হয়েছে। বেলাব থানার ভারপ্রাপ্ত কর্মকর্তা (ওসি) বদরুল আলম ঘটনার সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/184972/%E0%A6%9A%E0%A6%95%E0%A6%B0%E0%A6%BF%E0%A7%9F%E0%A6%BE-%E0%A6%93-%E0%A6%AA%E0%A7%87%E0%A6%95%E0%A7%81%E0%A7%9F%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A8--
--বজ্রপাত বজ্র নিহত বৃষ্টি মৃত্যু হত --
--চকরিয়া ও পেকুয়ায় বজ্রপাতে নিহত ২--
--আপডেট: ০১:৫৪, এপ্রিল ০৫, ২০১৪--
--কক্সবাজারের চকরিয়া ও পেকুয়ায় বজ্রপাতে দুই যুবক নিহত হয়েছেন। গতকাল শুক্রবার সকাল নয়টার দিকে পৃথকভাবে এ ঘটনা ঘটে। নিহত ব্যক্তিরা হলেন পেকুয়ার ঘোষালপাড়া এলাকার জামাল হোসেন (২২) এবং চকরিয়ার টেকপাড়া এলাকার আলাউদ্দিন (২৭)। উজানটিয়া ইউনিয়নের চেয়ারম্যান শহিদুল ইসলাম চৌধুরী বলেন, সকালে ওই এলাকার আবু তাহের ও তাঁর ছেলে জামাল হোসেন গুঁড়ি গুঁড়ি বৃষ্টির সময় লবণমাঠে কাজ করছিলেন। এ সময় হঠাৎ বজ্রপাত হলে ঘটনাস্থলে জামাল হোসেন নিহত হন। তবে তাঁর বাবা আবু তাহের ভাগ্যক্রমে বেঁচে যান। চকরিয়া থানার ওসি মোহামঞ্চদ ফরহাদ বলেন, সকাল নয়টার দিকে বজ্রপাতের ঘটনায় আলাউদ্দিন (২৭) নামের ওই যুবকের মৃত্যু হয়েছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/46106/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মারা মৃত্যু --
--বজ্রপাতে মৃত্যু--
--০২:৪৪, সেপ্টেম্বর ১০, ২০১৩--
--মানিকগঞ্জের ঘিওর উপজেলায় গতকাল সোমবার দুপুরে বজ্রপাতে দুই কৃষকের মৃত্যু হয়েছে। তাঁরা হলেন উপজেলার বেগুননার্চি গ্রামের ভেজু মিয়া (৬৫) ও শ্রীধরনগর গ্রামের ঠান্ডু মণ্ডল (৪৫)। পুলিশ এবং এলাকাবাসী সূত্র জানায়, গতকাল দুুপুর একটার দিকে শ্রীধরনগর গ্রামের কৃষক ঠান্ডু মণ্ডল বৃষ্টির সময় খেতের আখ কেটে বাড়ি ফিরছিলেন। এ সময় বজ্রপাত হলে তিনি ঘটনাস্থলেই মারা যান। একই সময়ে বেগুননার্চি গ্রামে খেতে কাজ করার সময় বজ্রপাতে ভেজু মিয়া মারা যান। ঘিওর থানার ওসি আশরাফ-উল ইসলাম ঘটনার সত্যতা নিশ্চিত করেছেন।  মানিকগঞ্জ প্রতিনিধি   ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/262324/%E0%A6%A6%E0%A7%81%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মারা মৃত্যু হত --
--দুজনের মৃত্যু--
--আপডেট: ০০:৩৪, জুলাই ০৯, ২০১৪--
--পঞ্চগড়ের দেবীগঞ্জ উপজেলার দণ্ডপাল ইউনিয়নে গতকাল মঙ্গলবার ব্রজপাতে দুজনের মৃত্যু হয়েছে। তাঁরা হলেন রাধানাথ বানিয়াপাড়া গ্রামের প্রমথ চন্দ্র (২২) ও কামাতপাড়া গ্রামের মঙ্গলু রায়ের স্ত্রী অঞ্জলি রায় (৩৫)। প্রত্যক্ষদর্শী সূত্র জানায়, গতকাল সকালে প্রমথ চন্দ্র বাড়ির বারান্দায় বসে ছিলেন। এ সময় বৃষ্টির সঙ্গে বজ্রপাত হয়। বজ্রপাতে তিনি আহত হন। তাঁকে দেবীগঞ্জ উপজেলা স্বাস্থ্য কমপ্লেক্সে নেওয়ার পথে তিনি মারা যান। একই সময়ে অঞ্জলি রায় বাড়ির বারান্দায় বসে গৃহস্থালির কাজ করছিলেন। বজ্রপাতে ঘটনাস্থলেই তাঁর মৃত্যু হয়। উপজেলার দণ্ডপাল ইউনিয়ন পরিষদের চেয়ারম্যান আজগর আলী ঘটনার সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/241438/%E0%A6%A6%E0%A7%87%E0%A7%9F%E0%A6%BE%E0%A6%B2%E0%A6%9A%E0%A6%BE%E0%A6%AA%E0%A6%BE%E0%A7%9F-%E0%A6%AE%E0%A6%BE-%E0%A6%9B%E0%A7%87%E0%A6%B2%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%95%E0%A7%83%E0%A6%B7%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র ক্ষতি ক্ষয়ক্ষতি ঝড় বৃষ্টি মারা মৃত্যু --
--দেয়ালচাপায় মা ছেলে, বজ্রপাতে কৃষকের মৃত্যু--
--আপডেট: ০১:৫৫, জুন ১৫, ২০১৪--
--জয়পুরহাট সদর ও পাঁচবিবি উপজেলায় গত শুক্রবার ঝড়বৃষ্টিতে ব্যাপক ক্ষয়ক্ষতি হয়েছে৷ ঝড়ের সময় পাঁচবিবিতে মাটির দেয়াল ধসে চাপা পড়ে মা ও ছেলে এবং বজ্রপাতে এক কৃষক প্রাণ হারিয়েছেন৷ মৃত ব্যক্তিরা হলেন উপজেলার কুসুম্বা ইউনিয়নের কাশিয়া চাপড় গ্রামের আজিজুল ইসলামের স্ত্রী জুলেখা বেগম (২৫) ও তাঁর আট মাসের শিশুপুত্র আমানউল্লাহ এবং বালিঘাটা ইউনিয়নের খলিফাপাড়া গ্রামের কৃষক আবদুল হামিদ (৫৫)৷ শুক্রবার ভোর ছয়টার দিকে আকস্মিক ঝড় ও বৃষ্টি হয়৷ বৃষ্টির পানিতে ভিজে কাশিয়া চাপড় গ্রামের আজিজুল ইসলামের ঘরের মাটির দেয়াল ধসে পড়ে৷ এতে চাপা পড়ে জুলেখা বেগম ও তাঁর ছেলে আমানউল্লাহ ঘরেই মারা যান। এদিকে খলিফাপাড়া গ্রামের আবদুল হামিদ বাড়ির পাশে আমন ধানের বীজতলা দেখতে যান৷ বজ্রপাতে তাঁর মৃত্যু হয়৷ পাঁচবিবি থানার ভারপ্রাপ্ত কর্মকর্তা (ওসি) আবু হেনা মোস্তফা কামাল ঘটনার সত্যতা নিিশ্চত করেছেন৷ ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/237280/%E0%A6%A8%E0%A6%93%E0%A6%97%E0%A6%BE%E0%A6%81%E0%A6%AF%E0%A6%BC-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A6%AE%E0%A7%8D%E0%A6%AA%E0%A6%A4%E0%A6%BF%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত বৃষ্টি মারা হত --
--নওগাঁয় বজ্রপাতে দম্পতির মৃত্যু--
--আপডেট: ১৬:৪৪, জুন ০৯, ২০১৪--
--নওগাঁর মহাদেবপুর উপজেলার এনায়েতপুর ইউনিয়নের আজুর গ্রামে আজ সোমবার বজ্রপাতে স্বামী-স্ত্রী নিহত হয়েছেন। এ ঘটনায় তাঁদের আড়াই বছরের মেয়ে আহত হয়েছে। এ ছাড়া বজ্রপাতে একই গ্রামের আরও তিন নারী মারাত্মক আহত হন। নিহত দুজন হলেন আবদুল মতিন (২৪) ও তাঁর স্ত্রীর বেণু বেগম (১৮)। স্থানীয় সূত্রে জানা গেছে, সকাল ছয়টার দিকে ঝড়-বৃষ্টির মধ্যে বাড়ির উঠোনে কাজ করছিলেন মতিন ও তাঁর স্ত্রী বেণু। হঠাত্ বজ্রপাত হলে তাঁরা ঘটনাস্থলেই মারা যান। বজ্রপাতে বারান্দায় বসে থাকা তাঁদের মেয়েশিশু মদিনার মাথার বাম দিক ঝলসে যায়। বজ্রপাতে মতিনের পাশের বাড়ির তিলজান বিবি (৫৫), জাহানারা বেগম (৪৫) ও ওশনারা বেগম মারাত্মক আহত হন। তাঁদের মহাদেবপুর উপজেলা স্বাস্থ্য কমপ্লেক্সে ভর্তি করা হয়েছে। প্রথম আলোকে ঘটনার সত্যতা নিশ্চিত করেছেন মহাদেবপুর উপজেলা নির্বাহী কর্মকর্তা (ইউএনও) মো. আমিনুর রহমান। তিনি জানান, এ ঘটনায় মহাদেবপুর উপজেলা পরিষদের পক্ষ থেকে নিহত দম্পতির পরিবারকে ৪০ হাজার এবং আহত চারজনের প্রত্যেককে ১০ হাজার টাকা করে অনুদান দেওয়া হয়েছে। এ সময় মহাদেবপুর উপজেলা পরিষদের চেয়ারম্যান আবদুস সাত্তারসহ প্রশাসনের ঊর্ধ্বতন কর্মকর্তারা উপস্থিত ছিলেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/56355/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%B6%E0%A6%BF%E0%A6%B6%E0%A7%81-%E0%A6%93-%E0%A6%B9%E0%A6%BE%E0%A6%A4%E0%A6%BF%E0%A6%B0-%E0%A6%86%E0%A6%95%E0%A7%8D%E0%A6%B0%E0%A6%AE%E0%A6%A3%E0%A7%87-%E0%A6%AC%E0%A7%83%E0%A6%A6%E0%A7%8D%E0%A6%A7-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র নিহত বৃষ্টি মৃত্যু হত --
--বজ্রপাতে শিশু ও হাতির আক্রমণে বৃদ্ধ নিহত--
--আপডেট: ০১:৩৪, অক্টোবর ২০, ২০১৩--
--বান্দরবানের নাইক্ষ্যংছড়িতে হাতির আক্রমণ আর বজ্রপাতে এক বৃদ্ধ ও এক শিশু নিহত হয়েছে। গতকাল শনিবার দুপুরে বজ্রপাত ও গত শুক্রবার সকালে হাতির আক্রমণের ঘটনা ঘটেছে বলে পুলিশ ও স্থানীয় লোকজন নিশ্চিত করেছেন। পুলিশ ও স্থানীয় লোকজন জানান, শুক্রবার সকালে দোছড়ি ইউনিয়নের গুরন্যাকাটা এলাকায় খামার থেকে বাড়ি ফেরার পথে মোহাম্মদ হোসেন (৫৮) বুনো হাতির মুখে পড়েন। গুরন্যাকাটা এলাকার ইনিয়ন পরিষদের (ইউপি) সদস্য আবদুর রশিদ বলেন, মোহাম্মদ হোসেন হাতির উৎপাত থেকে খেতের ফসল পাহারা দেওয়ার জন্য সারা রাত খামারের উঁচু টংঘরে ছিলেন। সেখান থেকে সকালে বাড়ি ফেরার সময় আক্রমণের শিকার হন। গুরন্যাকাটার লোকজন বলেন, হাতি শুঁড়ে পেঁচিয়ে মোহাম্মদ হোসেনের হাত-পা ভেঙে ফেলে। পরে এলাকার লোকজন উদ্ধার করে হাসপাতালে নেওয়ার পথে তাঁর মৃত্যু হয়। এদিকে বাইশারী ইউনিয়নের দক্ষিণ বাইশারীতে কাকলী আক্তার (১০) নামের এক শিশুর বজ্রপাতে মৃত্যু হয়েছে। স্থানীয় লোকজন জানান, গতকাল বেলা একটার দিকে পাড়ার তিন শিশু পুকুরে গোসল করতে যায়। তখন বৃষ্টিপাত হওয়ার একপর্যায়ে আকস্মিকভাবে পুকুরে বাজ পড়ে। বজ্রপাতের আগুনে কালু মিয়ার মেয়ে কাকলীর শরীর ঝলসে যায় এবং ঘটনাস্থলে সঙ্গে সঙ্গে তার মৃত্যু হয়। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/498703/%E0%A6%B6%E0%A6%BF%E0%A6%B2%E0%A6%BE-%E0%A6%93-%E0%A6%AC%E0%A6%9C%E0%A7%8D%E0%A6%B0%E0%A6%BE%E0%A6%98%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%95%E0%A7%83%E0%A6%B7%E0%A6%95-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত ক্ষতি ঝড় নিহত বৃষ্টি মারা হত অসুস্থ --
--শিলা ও বজ্রাঘাতে দুই কৃষক নিহত--
--আপডেট: ০১:৪৫, এপ্রিল ০৯, ২০১৫--
--নাটোরের লালপুর উপজেলার মহারাজপুর গ্রামে গতকাল বুধবার বিকেলে কালবৈশাখীর সময় বজ্রপাতে আবুল কালাম (৩০) নামের এক কৃষক নিহত হয়েছেন। এর আগে মঙ্গলবার পাবনার বেড়া উপজেলায় কালবৈশাখী ও বৃষ্টিপাতের সময় শিলার আঘাতে ইউসুফ আলী নামের এক কৃষক মারা গেছেন। লালপুর থানার পুলিশ সূত্র জানায়, গতকাল বিকেলে মহারাজপুর গ্রামের ছফের উদ্দিনের দুই ছেলে আবুল কালাম ও আবদুস সালাম (২৭) জমিতে সেচ দিচ্ছিলেন। এ সময় আকস্মিক বজ্রপাতে দুই ভাই গুরুতর আহত হন। স্থানীয় লোকজন তাঁদের উদ্ধার করে লালপুর উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক আবুল কালামকে মৃত ঘোষণা করেন। আবদুস সালামের অবস্থা আশঙ্কাজনক হওয়ায় তাঁকে সেখান থেকে রাজশাহী মেডিকেল কলেজ হাসপাতালে পাঠানো হয়েছে। এ ছাড়া বজ্রপাতে উত্তর লালপুর গ্রামের নীলচাঁদ আলীর ছেলে রনি (১২), আমীর আলীর ছেলে সুজন (২৯) এবং গৌরীপুর গ্রামের রফিকের ছেলে ফেরদৌস আহমেদ আহত হন। তাঁদের স্থানীয়ভাবে প্রাথমিক চিকিৎসা দেওয়া হয়েছে। এদিকে মঙ্গলবার বিকেল সাড়ে চারটার দিকে ঝড়ের সময় বেড়া উপজেলার বাঙাবাড়িয়া গ্রামের ইউসুফ আলী (৬২) বাড়ির পাশে জমিতে পেঁয়াজ তুলছিলেন। ঝড় ও শিলাবৃষ্টির হাত থেকে বাঁচতে তিনি দৌড়ে বাড়ি ফেরার সময় অসুস্থ হয়ে পড়েন এবং রাস্তায়ই মারা যান। এদিকে ঝড় ও শিলাবৃষ্টিতে উপজেলার বোরো, পেঁয়াজ, মরিচসহ বিভিন্ন ফসলের খেত ক্ষতিগ্রস্ত হয়েছে। বেড়া কৃষি ক্লাবের সভাপতি ফিরোজ মিয়া বলেন, ঝড়ের সঙ্গে শিলার আঘাতে পৌর এলাকায় বোরো ধানের ব্যাপক ক্ষতি হয়েছে। এ ছাড়া বেশির ভাগ বাড়ির আম ঝরে পড়ে গেছে। বেড়া উপজেলা কৃষি কর্মকর্তা ঈসমাইল হোসেন অবশ্য দাবি করেন, ঝড় ও শিলাবৃষ্টিতে ফসলের কোনো ক্ষতি হয়নি। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/290101/%E0%A6%B2%E0%A6%BE%E0%A6%B2%E0%A6%AA%E0%A7%81%E0%A6%B0%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%B6%E0%A6%BF%E0%A6%B6%E0%A7%81%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মারা অসুস্থ --
--লালপুরে বজ্রপাতে শিশুর মৃত্যু--
--আপডেট: ২১:৫২, আগস্ট ১৩, ২০১৪--
--নাটোরের লালপুরে বজ্রপাতে সেলিম নামের আট বছরের এক শিশু মারা গেছে। আজ বুধবার দুপুরে উপজেলার মনিহারপুর গ্রামে এ ঘটনা ঘটে। সে ওই গ্রামের হাসান আলীর ছেলে। লালপুর হাসপাতাল ও স্থানীয় সূত্রে জানা যায়, আজ দুপুর সাড়ে ১২টার দিকে জোতগৌরী সরকারি প্রাথমিক বিদ্যালয়ের দ্বিতীয় শ্রেণির ছাত্র সেলিম ছুটির পর বৃষ্টির মধ্যে মনিহারপুরে গ্রামের বাড়ি ফিরছিল। পথে বজ্রপাতে সে অসুস্থ হয়ে পড়ে। পরে স্থানীয় লোকজন উদ্ধার করে লালপুর উপজেলা স্বাস্থ্য কমপ্লেক্সে নিয়ে এলে কর্তব্যরত আবাসিক চিকিত্সক (আরএমও) আবদুর রাজ্জাক তাকে মৃত ঘোষণা করেন। নাটোর-১ আসনের সাংসদ আবুল কালাম আজাদ ওই সময় হাসপাতাল পরিদর্শনে আসেন। তিনি শোকসন্তপ্ত পরিবারের প্রতি সমবেদনা জানান। এ সময় উপজেলা আওয়ামী লীগের সভাপতি আফতাব হোসেন, সাধারণ সম্পাদক ইসাহাক আলীসহ দলীয় নেতারা উপস্থিত ছিলেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/278530/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%9A%E0%A6%BE%E0%A6%9A%E0%A6%BE%E0%A6%A4%E0%A7%87%E0%A6%BE-%E0%A6%AD%E0%A6%BE%E0%A6%87%E0%A7%9F%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মৃত্যু --
--বজ্রপাতে দুই চাচাতো ভাইয়ের মৃত্যু--
--আপডেট: ০১:৪৬, জুলাই ২৭, ২০১৪--
--বাগেরহাটে বজ্রপাতে আয়ুব আলী গাজী (১৫) ও হৃদয় গাজী (১২) নামের দুই চাচাতো ভাইয়ের মৃত্যু হয়েছে। গতকাল শনিবার দুপুরে বাগেরহাট সদর উপজেলার ডেমা ইউনিয়নের নলবুনিয়া বিলে এ ঘটনা ঘটে। আয়ুব আলী গাজী নাগের ডেমা গ্রামের মতলুব গাজীর ছেলে। আগামী বছর স্থানীয় ডেমা আলিয়া মাদ্রাসা থেকে তার দাখিল পরীক্ষা দেওয়ার কথা ছিল। হৃদয় গাজী একই গ্রামের মো. হুমায়ুন গাজীর ছেলে। সে স্থানীয় কাশিমপুর উচ্চবিদ্যালয়ের ষষ্ঠ শ্রেণির ছাত্র ছিল। বাগেরহাট সদর হাসপাতালের চিকিৎসক মশিউর রহমান বলেন, বজ্রপাতে হৃদয় ও আয়ুবের শরীরের বিভিন্ন স্থান ঝলসে গেছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/opinion/article/531334/%E0%A6%B9%E0%A6%BE%E0%A6%93%E0%A6%B0%E0%A6%BE%E0%A6%9E%E0%A7%8D%E0%A6%9A%E0%A6%B2%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AA%E0%A7%8D%E0%A6%B0%E0%A6%BE%E0%A6%A3%E0%A6%B9%E0%A6%BE%E0%A6%A8%E0%A6%BF--
--বজ্রপাত বজ্র ক্ষতি প্রাণহানি মারা মৃত্যু হত হতাহত --
--হাওরাঞ্চলে বজ্রপাতে প্রাণহানি--
--আপডেট: ০১:০০, মে ১৯, ২০১৫--
--গত ১৭ এপ্রিল থেকে ২ মে পর্যন্ত সুনামগঞ্জের বিভিন্ন উপজেলায় আকস্মিক বজ্রপাতে নারীসহ ১২ জনের মৃত্যু হয়েছে। হতাহত হয়েছে ১০ জনেরও বেশি মানুষ। ২০১২ সালের ১০ আগস্ট রাতে একটি মসজিদে তারাবির নামাজ আদায়কালে সুনামগঞ্জ জেলার ধরমপাশা উপজেলায় বজ্রপাতে একসঙ্গে ১৩ জনের মৃত্যু হয়েছিল। পৃথিবীতে প্রতি সেকেন্ডে ৪০ থেকে ৫০ বার বিদ্যুৎ চমকায়। এই হিসাবমতে, সারা বছরে প্রায় ১৪০ কোটি বার বিদ্যুৎ চমকায়। আবহাওয়াবিদদের মতে, প্রাকৃতিকভাবেই বায়ুমণ্ডলে বিদ্যুৎ সৃষ্টি হয়ে মেঘে জমা থাকে। এই বিদ্যুৎ মেঘে ধনাত্মক ও ঋণাত্মক চার্জ হিসেবে থাকে। মেঘে অবস্থিত বিদ্যুৎক্ষেত্র যখন যথেষ্ট শক্তিশালী হয় (প্রতি ইঞ্চিতে প্রায় ১০ হাজার ভোল্ট), তখন তার আশপাশের বাতাস ধনাত্মক ও ঋণাত্মক চার্জে বিভক্ত হয়ে মেঘ ও ভূপৃষ্ঠের মধ্যে বিদ্যুৎ চলাচলের পথ বা শর্টসার্কিট তৈরি করে এবং বজ্রপাত ঘটায়। উন্মুক্ত ও বিস্তৃত স্থানে বজ্রপাতে তড়িৎ চৌম্বকীয় আকর্ষণ সৃষ্টি হয় বলেই হাওরাঞ্চলে বজ্রপাত বেশি হয়। শহরের দালানকোঠায় বজ্রনিরোধক ব্যবস্থা আছে, কিন্তু গ্রামাঞ্চলে তা নেই। বৈশাখ মাসে কৃষকেরা হাওরে ফসল কাটেন, ফলে তাঁদের খোলা আকাশের নিচে অবস্থান করতে হয়। হাওরাঞ্চলে এ সময় বজ্রপাতে মৃত্যুর সংখ্যা বেড়ে যায়। বজ্রপাতের স্থায়িত্ব হয় এক সেকেন্ডের দশ ভাগের এক ভাগ। ঠিক এই সময়েই বজ্রপাতের প্রভাবে বাতাস সূর্যপৃষ্ঠের পাঁচ গুণ বেশি উত্তপ্ত হয়ে ওঠে। প্রচণ্ড শব্দে কেঁপে ওঠে চারপাশ। ভূপৃষ্ঠের যে স্থানে বজ্রপাত হয়, তার ১৫ থেকে ২০ ফুটের মধ্যে কেউ থাকলে তার মৃত্যু অনিবার্য। এ ছাড়া বজ্রপাত সরাসরি টিনের ঘর বা দালানকোঠার ওপর পড়লেও মারাত্মক ক্ষতি হতে পারে। গাছের ওপর বজ্র পড়লে গাছ পুড়ে যায়। রাবার, প্লাস্টিক ও শুষ্ক ত্বক উচ্চ রোধকযুক্ত হওয়ায় এগুলো বিদ্যুৎপ্রবাহের ক্ষেত্রে বাধা সৃষ্টি করে। এই কারণে ঘরবাড়ি বা গাড়িতে অবস্থানকারী ব্যক্তির চেয়ে খোলা আকাশের নিচে অবস্থানকারী ব্যক্তির বজ্রপাতে আক্রান্ত হওয়ার আশঙ্কা বেশি থাকে। হাওরের প্রকৃতি ও প্রতিবেশবিষয়ক গবেষকেরা বলছেন, বজ্রপাতে প্রাণহানি কমাতে সবাইকে সতর্ক হওয়ার পাশাপাশি হাওরে ও খোলা জায়গায় উঁচু গাছ, বিশেষ করে তালগাছসহ বিভিন্ন প্রজাতির গাছ লাগাতে হবে। এতে একদিকে যেমন বজ্রপাতের হাত থেকে রক্ষা পাওয়া যাবে, অন্যদিকে সবুজের সমারোহে ভরে উঠবে দেশ। লেখক: সাংবাদিক, ধরমপাশা, সুনামগঞ্জ। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/299443/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মৃত্যু হত --
--বজ্রপাতে মৃত্যু--
--আপডেট: ০১:৪৫, আগস্ট ২৪, ২০১৪--
--ফরিদপুরের ভাঙ্গা উপজেলার পল্লীবেড়া গ্রামে বজ্রপাতে জোহর আলী শেখ (৩০) নামের এক কৃষকের মৃত্যু হয়েছে। তিনি স্থানীয় সোহরাব আলী শেখের ছেলে। এলাকাবাসী জানান, বাড়ির পাশের একটি মাঠে জোহর আলী অন্য কৃষকদের সঙ্গে করে রোপা আমন ধান রোপণ করছিলেন। দুপুর সাড়ে ১২টার দিকে বজ্রপাত হলে তিনি গুরুতর আহত হন। উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাঁকে মৃত ঘোষণা করেন। ভাঙ্গা উপজেলা স্বাস্থ্য ও পরিবার পরিকল্পনা কর্মকর্তা ইমরান হোসেন বলেন, পরিবারের লোকজন লাশ নিয়ে গেছে।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/521965/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%9A%E0%A6%BE%E0%A6%B0%E0%A6%9F%E0%A6%BF-%E0%A6%97%E0%A6%B0%E0%A7%81%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র দগ্ধ মারা মৃত্যু --
--বজ্রপাতে চারটি গরুর মৃত্যু--
--০১:২২, মে ০৮, ২০১৫--
--সিরাজগঞ্জের উল্লাপাড়ার ভাটবেড়া গ্রামে বজ্রপাতে চারটি গরুর মৃত্যু হয়েছে। একই ঘটনায় একটি ঘর পুড়ে গেছে। ঘটনাটি ঘটেছে গতকাল বৃহস্পতিবার। ঘরের মালিক উপজেলার ভাটবেড়া গ্রামের আজাহার আলী দাবি করেন, গতকাল বিকেল সাড়ে চারটার দিকে হঠাৎ কয়েক দফা বজ্রপাত হয়। এ সময় তাঁর গোয়ালঘরে আগুন লেগে যায়। আগুন নেভানোর আগেই সেখানে থাকা চারটি বড় বড় গাভি ও ষাঁড় অগ্নিদগ্ধ হয়ে মারা যায়। গোয়ালঘরটি আগুনে পুড়ে যায়। সিরাজগঞ্জ প্রতিনিধি ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/517858/%E0%A6%B8%E0%A6%BF%E0%A6%B0%E0%A6%BE%E0%A6%9C%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%86%E0%A6%97%E0%A7%81%E0%A6%A8%E0%A7%87-%E0%A6%86%E0%A6%9F%E0%A6%9F%E0%A6%BF-%E0%A6%A6%E0%A7%8B%E0%A6%95%E0%A6%BE%E0%A6%A8-%E0%A6%93-%E0%A6%8F%E0%A6%95-%E0%A6%AC%E0%A6%BE%E0%A6%A1%E0%A6%BC%E0%A6%BF-%E0%A6%AD%E0%A6%B8%E0%A7%8D%E0%A6%AE%E0%A7%80%E0%A6%AD%E0%A7%82%E0%A6%A4--
--বজ্রপাত বজ্র ক্ষতি --
--সিরাজগঞ্জে আগুনে আটটি দোকান ও এক বাড়ি ভস্মীভূত--
--আপডেট: ০১:০৫, মে ০৩, ২০১৫--
--সিরাজগঞ্জে গত দুই দিনে পৃথক অগ্নিকাণ্ডে আটটি দোকান ও একটি বাড়ি ভস্মীভূত হয়েছে। এসব ঘটনায় অন্তত ৪০ লাখ টাকার মালামাল পুড়ে ছাই হয়ে গেছে বলে ক্ষতিগ্রস্ত ব্যক্তিরা দাবি করেছেন। ক্ষতিগ্রস্ত পরিবার ও এলাকাবাসী সূত্র জানায়, গত শুক্রবার ভোর রাতের দিকে বজ্রপাতের কারণে মো. জিন্নাহর মার্কেটের একটি ঘরে আগুনের সূত্রপাত হয়। এতে একটি ওয়ার্কশপ, একটি আসবাবপত্রের দোকান, একটি সেলুনসহ দোকানের পেছনে একটি বাড়িতে আগুন ছড়িয়ে পড়ে। খবর পেয়ে উল্লাপাড়ার ফায়ার সার্ভিসের কর্মীরা এসে আগুন নিয়ন্ত্রণে আনেন। কিন্তু ততক্ষণে দোকান ও বাড়ির মালামাল সম্পূর্ণরূপে ভস্মীভূত হয়। এতে ৩০ লক্ষাধিক টাকার মালামাল ভস্মীভূত হয়। এদিকে গতকাল শনিবার ভোররাতে সিরাজগঞ্জ শহরের চান্দ আলীর একটি দোকানে আগুন লাগে। আগুন ছড়িয়ে পড়লে পাশের পাঁচটি দোকান পুড়ে যায়। এতে অন্তত ১০ লাখ টাকার ক্ষতি হয়েছে বলে জানিয়েছেন দোকান মালিকেরা। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/238426/%E0%A6%9A%E0%A6%BE%E0%A6%81%E0%A6%AA%E0%A6%BE%E0%A6%87%E0%A6%A8%E0%A6%AC%E0%A6%BE%E0%A6%AC%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A6%BE-%E0%A6%93-%E0%A6%9B%E0%A7%87%E0%A6%B2%E0%A7%87%E0%A6%B8%E0%A6%B9-%E0%A6%A8%E0%A6%BF%E0%A6%B9%E0%A6%A4-%E0%A7%AC--
--বজ্রপাত বজ্র বৃষ্টি মৃত্যু --
--চাঁপাইনবাবগঞ্জে বজ্রপাতে মা ও ছেলেসহ নিহত ৬--
--আপডেট: ০১:০৬, জুন ১১, ২০১৪--
--চাঁপাইনবাবগঞ্জের তিন উপজেলায় গত সোমবার বজ্রপাতে মা-ছেলেসহ ছয়জনের মৃত্যু হয়েছে। ওই ছয়জনের মধ্যে তিনজন শিবগঞ্জের, দুজন সদর উপজেলার ও একজন গোমস্তাপুরের বাসিন্দা। এলাকার অনেকে ও পুলিশ সূত্রে জানা গেছে, ওই দিন রাতে বৃষ্টির মধ্যে পাশের বাড়ি থেকে নিজ বাড়িতে ফেরার সময় বজ্রপাতে শিবগঞ্জের বিরাহিমপুর গ্রামের রুহুলের স্ত্রী শিরিন আক্তার (২৪) ও তাঁর ছেলে আবু সায়িদের (৩) মৃত্যু হয়৷ একই িদন বাগানে আম কুড়ানোর সময় বজ্রপাতে একই উপজেলার চককির্ত্তি ইউনিয়নের লাউঘাটা গ্রামের সাদিকুল ইসলামের (৪০) মৃত্যু হয়। একই দিন সদর উপজেলার বালিয়াডাঙ্গা গ্রামের আয়েশ উদ্দীন (৬০) ও ইসলামপুর ইউনিয়নের লক্ষ্মীনারায়ণপুর গ্রামের মোস্তফার ছেলে আমিরুল (২০) আম কুড়াতে গেলে বজ্রপাতে তাঁদের মৃত্যু হয়৷ এ ছাড়া, একই দিন গোমস্তাপুরের আলীনগর ইউনিয়নের ইমামনগর গ্রামের সাইফুল ইসলাম (৪৭) মাঠ থেকে বাড়ি ফেরার সময় বজ্রপাতে তাঁর মৃত্যু হয়৷ ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/233044/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%86%E0%A6%B9%E0%A6%A4-%E0%A7%AC--
--বজ্রপাত বজ্র আহত মারা হত --
--বজ্রপাতে আহত ৬--
--০১:২৪, জুন ০৪, ২০১৪--
--বাগেরহাটের মংলায় সোনাইলতলা গ্রামে গতকাল মঙ্গলবার সকালে বজ্রপাতে ছয়জন আহত হয়েছেন৷ তাঁদের মধ্যে গুরুতর আহত মোজাহার সরদারকে উন্নত চিকিৎসার জন্য খুলনা মেডিকেল কলেজ হাসপাতালের বার্ন ইউনিটে পাঠানো হয়েছে৷ এলাকাবাসী জানান, মংলার সোনাইলতলা গ্রামে অতিদরিদ্র ব্যক্তিদের জন্য কর্মসংস্থান কর্মসূিচ প্রকল্পের আওতায় মাটির কাজ করার সময় বজ্রপাতে শ্রমিকেরা আহত হন৷ এ সময় একটি গরু মারা যায়৷ আহত শ্রমিকদের তাৎক্ষণিকভাবে উপজেলা স্বাস্থ্য কমপ্লেক্সে ভর্তি করা হয়৷ মংলা (বাগেরহাট) প্রতিনিধি ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/215104/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A9--
--বজ্রপাত বজ্র বৃষ্টি মারা মৃত্যু --
--বজ্রপাতে নিহত ৩--
--০২:০৭, মে ১৩, ২০১৪--
--চাঁপাইনবাবগঞ্জের শিবগঞ্জ ও নাচোল উপজেলায় গত রোববার রাতে বজ্রপাতে শিশুসহ তিনজনের মৃত্যু হয়েছে। তারা হলো শিবগঞ্জ উপজেলার ঢোরবোনা গ্রামের লুডু মন্ডলের ছেলে বাবু (১৬), দাইপুখুরয়া ইউনিয়নের গাজীপুর গ্রামের রোজবুল হকের মেয়ে রাজিয়া খাতুন (১০) ও নাচোল উপজেলার ফতেপুর ইউনিয়নের খলসি গ্রামের ফাতেমা বেগম (৫৫)। রাত সাড়ে আটটার দিকে ঝড় ও বৃষ্টির মধ্যে বাজার থেকে বাড়ি ফেরার পথে বজ্রপাতে মারা যায় বাবু। নিজস্ব প্রতিবেদক, চাঁপাইনবাবগঞ্জ ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/208390/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%9A%E0%A6%BE%E0%A6%B0%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মারা মৃত্যু --
--বজ্রপাতে চারজনের মৃত্যু--
--আপডেট: ০১:৪২, মে ০৫, ২০১৪--
--সাতক্ষীরায় গত শনিবার বজ্রপাতে নারী ও শিশুসহ তিনজনের মৃত্যু হয়েছে। একই দিন বজ্রপাতের সময় বাগেরহাটে নদীতে নিখোঁজ হওয়া এক জেলের লাশ গতকাল রোববার উদ্ধার করা হয়েছে। প্রত্যক্ষদর্শীরা বলেন, শনিবার দুপুরে সাতক্ষীরা সদর উপজেলার উমরাপাড়া এলাকার কৃষি শ্রমিক আবদুস ছাত্তার (৪৩) মাছখোলা বিলে ধান কাটার সময় বজ্রপাতে মারা যান। গতকাল দুপুর দেড়টার দিকে কয়ালপাড়ায় ৪০ দিনের কর্মসূচি প্রকল্পের কাজ করছিলেন সকিনা বিবি (৩০)। এ সময় বজ্রপাতে তাঁর মৃত্যু হয়। একই সময়ে উপজেলার উত্তর আটুলিয়া গ্রামের রাশিদা খাতুন (২৮) বাড়ি ফিরছিলেন। চুনাসেতুর কাছে বজ্রপাতে তাঁর মৃত্যু হয়। সাতক্ষীরা সদর থানার ভারপ্রাপ্ত কর্মকর্তা ইনামুল হক ও শ্যামনগর থানার ভারপ্রাপ্ত কর্মকর্তা সগীর মিঞা ঘটনার সত্যতা নিশ্চিত করেছেন। এদিকে শনিবার দুপুরে বাগেরহাটের মোরেলগঞ্জে পানগুছি নদীতে মাছ শিকারের সময় বজ্রপাত হলে কবীর হাওলাদার (৪২) নামের এক জেলে নিখোঁজ হন। গতকাল নদীর উত্তর পাড়ের বদনীভাঙ্গা চর থেকে তাঁর লাশ উদ্ধার করা হয়। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/217102/%E0%A6%AE%E0%A7%8B%E0%A6%B0%E0%A7%87%E0%A6%B2%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র নিহত বৃষ্টি মৃত্যু হত --
--মোরেলগঞ্জে বজ্রপাতে দুজন নিহত--
--আপডেট: ২২:৩৬, মে ১৫, ২০১৪--
--বাগেরহাটের মোরেলগঞ্জে বজ্রপাতে স্কুলছাত্রসহ দুজন নিহত হয়েছে। আজ বৃহস্পতিবার সন্ধ্যায় মোরেলগঞ্জ উপজেলার বলইবুনিয়া ও রাজৈর গ্রামে বৃষ্টির সঙ্গে বজ্রপাত হলে ওই দুজনের মৃত্যু হয়। তাঁরা হলেন, মোরেলগঞ্জ উপজেলার হোগলাপাশা ইউনিয়নের বলইবুনিয়া মাধ্যমিক বিদ্যালয়ের সপ্তম শ্রেণির ছাত্র ইয়াছিন শেখ ও একই উপজেলার  বলইবুনিয়া ইউনিয়নের রাজৈর গ্রামের মনির খান (৩০)। স্থানীয় ইউনিয়ন পরিষদ (ইউপি) চেয়ারম্যানদের বরাত দিয়ে মোরেলগঞ্জের উপজেলা নির্বাহী কর্মকর্তা (ইউএনও) আবদুল হালিম রাত সাড়ে আটটার দিকে এই প্রতিবেদককে বলেন, ‘সন্ধ্যায় মোরেলগঞ্জ উপজেলায় আকস্মিক ঝোড়ো হাওয়ার সঙ্গে বৃষ্টি ও বজ্রপাত হয়। এতে স্কুল ছাত্রসহ দুজনের মৃত্যু হয়। এই সময় তারা দুজন বাড়ির বাইরে ছিলেন।’ ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/195529/%E0%A6%95%E0%A6%BF%E0%A6%B6%E0%A7%8B%E0%A6%B0%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%95%E0%A7%83%E0%A6%B7%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মারা হত হতাহত --
--কিশোরগঞ্জে বজ্রপাতে দুই কৃষকের মৃত্যু--
--আপডেট: ১৪:২২, এপ্রিল ১৮, ২০১৪--
--কিশোরগঞ্জের ইটনা উপজেলার আঙ্গান হাওরে বজ্রপাতে ফারুক মিয়া (৩৬) ও আবদুর রাশিদ (৪৭) নামের দুই কৃষক মারা গেছেন। গতকাল বৃহস্পতিবার রাত পৌনে বারটার দিকে এ ঘটনা ঘটে। বজ্রপাতে গুরুতর আহত হয়েছেন দুজন কৃষক। তাঁরা হলেন কাঞ্চন মিয়া (৪৫) ও আজিজুল হক (৩৭)। তাঁদের মধ্যে কাঞ্চন মিয়াকে ময়মনসিংহ মেডিকেল কলেজ হাসপাতাল ও আজিজুল হককে কিশোরগঞ্জ সদর হাসপাতালে ভর্তি করা হয়েছে। তাঁদের সবার বাড়ি তাড়াইল উপজেলার পাইকপাড়া গ্রামে। পুলিশ জানায়, এক সপ্তাহ ধরে হাওরে ধান কাটা শুরু হয়েছে। এজন্য কৃষকদের হাওরেই তাঁবু তৈরি করে বসবাস করতে হচ্ছে। রাত ১১টার দিকে বজ্রসহ শিলাবৃষ্টি শুরু হয়। একপর্যায়ে একটি তাঁবুর ওপর বজ্রপাত হয়। হতাহতরা সবাই ওই তাঁবুতে ছিলেন। ঘটনার সত্যতা নিশ্চিত করে ইটনা থানার ভারপ্রাপ্ত কর্মকর্তা (ওসি) আবদুস সালাম বলেন, দুজনের লাশ আজ শুক্রবার সকালে স্বজনেরা এসে নিয়ে গেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/207847/%E0%A6%A4%E0%A6%BF%E0%A6%A8-%E0%A6%9C%E0%A7%87%E0%A6%B2%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A4%E0%A6%BF%E0%A6%A8%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মারা মৃত্যু হত --
--তিন জেলায় বজ্রপাতে তিনজনের মৃত্যু--
--আপডেট: ০২:২৬, মে ০৪, ২০১৪--
--কিশোরগঞ্জ, ময়মনসিংহ ও ব্রাহ্মণবাড়িয়ায় গতকাল শনিবার বজ্রপাতে এক মাদ্রাসাছাত্রসহ তিনজনের মৃত্যু হয়েছে। পুলিশ ও প্রত্যক্ষদর্শীদের বরাত দিয়ে ঢাকার বাইরে প্রথম আলোর নিজস্ব প্রতিবেদক, আঞ্চলিক কার্যালয় ও প্রতিনিধিদের পাঠানো খবর: ভৈরব (কিশোরগঞ্জ): সিরাজগঞ্জের শাহজাদপুরের আন্ধারমানিক গ্রামের রাসেল মিয়া (৩০) নামের এক ব্যবসায়ী ধান কেনার জন্য ইটনার হাওর এলাকায় আসেন। তিনি ধান ক্রয় শেষে ইটনা সদরে যাচ্ছিলেন। বেলা সাড়ে তিনটার দিকে বৃষ্টির সঙ্গে বজ্রপাত শুরু হয়। এ সময় রাসেল ইটনার জেটিঘাট এলাকা অতিক্রম করছিলেন। একপর্যায়ে বজ্রপাতে ঘটনাস্থলেই তাঁর মৃত্যু হয়। ইটনা থানার ভারপ্রাপ্ত কর্মকর্তা (ওসি) আব্দুর সালাম ঘটনার সত্যতা নিশ্চিত করেছেন। ময়মনসিংহ: দুপুর আনুমানিক দেড়টার দিকে ত্রিশালের চিকনা মনোহর গ্রামের শাকিরুল ইসলাম (১৪) বাবা বাছির উদ্দিনের সঙ্গে বাড়ির পাশে খড় শুকাচ্ছিল। এ সময় বজ্রপাতে ঘটনাস্থলেই তার মৃত্যু হয়। সে পাশের পাঁচপাড়া গ্রামের তালিমুল কোরআন মাদ্রাসায় পড়ত। থানার ওসি কামরুল ইসলাম ঘটনার সত্যতা নিশ্চিত করেছেন। সরাইল (ব্রাহ্মণবাড়িয়া): সকালে কয়েকজন শ্রমিক উপজেলার পাকশিমুল ইউনিয়নের তেলিকান্দি গ্রামের কৃষক তোতিউর রহমানের জমিতে ধান কাটতে যান। বেলা দুইটার দিকে বজ্রপাতে মুরশেদ মিয়া (২৮) নামের এক শ্রমিক ঘটনাস্থলে মারা যান। আহত হন আল আমিন (২৬), আবুল কালাম (২৭) ও আব্দুস সামাদ (২৫) নামের তিন শ্রমিক। মৃত ও আহত সবার বাড়ি ময়মনসিংহের ঈশ্বরগঞ্জে। পাকশিমুল ইউনিয়ন পরিষদের (ইউপি) চেয়ারম্যান মোজ্জাম্মেল হক বজ্রপাতে ওই শ্রমিকের মৃত্যুর সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/194638/%E0%A6%95%E0%A6%BF%E0%A6%B6%E0%A7%8B%E0%A6%B0%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%95%E0%A7%83%E0%A6%B7%E0%A6%95-%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%A8%E0%A7%87%E0%A6%A4%E0%A6%BE%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মারা মৃত্যু --
--কিশোরগঞ্জে বজ্রপাতে কৃষক লীগের নেতার মৃত্যু--
--আপডেট: ১২:০০, এপ্রিল ১৭, ২০১৪--
--কিশোরগঞ্জের ইটনা উপজেলা কৃষক লীগের সভাপতি মো. মতিউর রহমান (৭০) বজ্রপাতে মারা গেছেন। আজ বৃহস্পতিবার সকালে এ ঘটনা ঘটে। মতিউরের বাড়ি সদর ইউনিয়নের মধ্য চিপা হাটি গ্রামে। আজ সকালে দক্ষিণ হাওরে নিজের জমিতে ধান দেখতে যাওয়ার পর বজ্রপাতের ঘটনা ঘটে। ইটনা থানার ভারপ্রাপ্ত কর্মকর্তা (ওসি) আবদুল সালাম জানান, ঘটনার পর পুলিশ ও পরিবারের সদস্যরা মতিউরের লাশ উদ্ধার করে। পারিবারিক সূত্রে জানা যায়, এক সপ্তাহ ধরে ইটনার হাওরে ধান কাটা শুরু হয়েছে। নিজের জমির ধান কাটার সময় হয়েছে কি না, তা দেখতে আজ সকাল ছয়টার দিকে হাওরে যান মতিউর। সকাল সাড়ে সাতটার দিকে আকাশ মেঘাচ্ছন্ন হয়ে বজ্রপাত শুরু হয়। এতে ঘটনাস্থলেই তাঁর মৃত্যু হয়। তিনি দীর্ঘদিন ধরে আওয়ামী লীগের রাজনীতির সঙ্গে জড়িত ছিলেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/210715/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A4%E0%A6%BF%E0%A6%A8%E0%A6%9C%E0%A6%A8%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%BE%E0%A6%A3%E0%A6%B9%E0%A6%BE%E0%A6%A8%E0%A6%BF--
--বজ্রপাত বজ্র আহত মারা মৃত্যু হত --
--বজ্রপাতে তিনজনের প্রাণহানি--
--আপডেট: ০০:৫৯, মে ০৮, ২০১৪--
--কিশোরগঞ্জের ভৈরবে গতকাল বুধবার বজ্রপাতে নাজিম উদ্দিন (৪৫) ও আওয়াল মিয়া (১৬) নামের দুই কৃষকের মৃত্যু হয়েছে৷ একই দিন ব্রাহ্মণবাড়িয়ার সরাইলে বজ্রপাতে আবদুল করিম (৪০) নামের এক রিকশাভ্যানচালক প্রাণ হারিয়েছেন৷ বেলা আড়াইটার দিকে ভৈরবের বধূনগর গ্রামের হাওরে বোরো ধান কাটছিলেন কয়েকজন কৃষক৷ এ সময় বজ্রপােত নাজিম, আওয়াল ও হযরত আলী (৩৫) নামের তিন কৃষক গুরুতর আহত হন৷ তাঁদের স্বাস্থ্য কমপ্লেক্সে আনা হয়৷ এখানে নাজিম ও আওয়ালকে মৃত ঘোষণা করেন কর্তব্যরত চিকিৎসক৷ সকালে সরাইলের লোপাড়া গ্রামের ভ্যানচালক করিম ও তাঁর সহকারী মনির ভ্যান নিয়ে রাঙ্গুনিপাড়ায় তিতাস নদীর ঘাটে ধান আনতে যান। বেলা দুইটার দিকে বজ্রপাতে ঘটনাস্থলেই করিম মারা যান। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/117/%E0%A6%A8%E0%A6%A1%E0%A6%BC%E0%A6%BE%E0%A6%87%E0%A6%B2%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%9A%E0%A6%BE%E0%A6%B0%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত ক্ষতি নিহত হত --
--নড়াইলে বজ্রপাতে চারজনের মৃত্যু--
--আপডেট: ০২:২৬, মে ০৭, ২০১৩--
--নড়াইলের বিভিন্ন উপজেলায় গত রোববার কালবৈশাখীর সময় বজ্রপাতে চারজন নিহত ও পাঁচজন আহত হয়েছেন। নিহত ব্যক্তিরা হলেন নড়াইল পৌর এলাকার ভওয়াখালী গ্রামের আক্কাস জমাদ্দার (২৮), লোহাগড়া উপজেলার সরশুনা গ্রামের আবু বক্কার শেখ (২০), সদর উপজেলার আড়পাড়া গ্রামের মানিক বিশ্বাস (৬৫) ও কালিয়া উপজেলার চন্দ্রপুর গ্রামের আকরাম মোল্যা (৪০)। আহত হয়েছেন সদর উপজেলার সিঙ্গাশোলপুর গ্রামের আক্কাস মোল্যা ও তাঁর স্ত্রী শিপা বেগম, মির্জাপুর গ্রামের রাসেল মোল্যা ও শাহেদ শেখ এবং কালিয়া উপজেলার রঘুনাথপুর গ্রামের তক্কেল সরদার। পুলিশ ও স্থানীয় সূত্রে জানা গেছে, রোববার সন্ধ্যা ছয়টার দিকে কালবৈশাখী শুরু হয়। ২৫ মিনিট স্থায়ী ঝড়ে জেলার বিভিন্ন এলাকায় শতাধিক ঘর, মৌসুমি ফলসহ ফসলের ব্যাপক ক্ষতি হয়েছে। পাশাপাশি বেশ কিছু গাছ উপড়ে পড়েছে। বিদ্যুতের তার ছিঁড়ে পড়ায় গোটা বিদ্যুৎ সরবরাহে বিঘ্ন ঘটে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/291496/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A4%E0%A6%BF%E0%A6%A8-%E0%A6%9C%E0%A7%87%E0%A6%B2%E0%A6%BE%E0%A7%9F-%E0%A6%AA%E0%A7%8D%E0%A6%B0%E0%A6%BE%E0%A6%A3-%E0%A6%97%E0%A7%87%E0%A6%B2-%E0%A6%AA%E0%A6%BE%E0%A6%81%E0%A6%9A%E0%A6%9C%E0%A6%A8%E0%A7%87%E0%A6%B0--
--বজ্রপাত বজ্র আহত দগ্ধ নিহত বৃষ্টি মারা হত --
--বজ্রপাতে তিন জেলায় প্রাণ গেল পাঁচজনের--
--আপডেট: ০১:২৮, আগস্ট ১৫, ২০১৪--
--পাবনা সদর উপজেলায় গতকাল বৃহস্পতিবার বজ্রপাতে এক তরুণ মারা গেছেন। একই দিন বগুড়ার সারিয়াকান্দিতে দুই শিক্ষার্থী এবং রংপুরের বদরগঞ্জে বজ্রপাতে দুই ব্যক্তি প্রাণ হারিয়েছেন। প্রথম আলোর প্রতিনিধিদের পাঠানো খবর: পাবনা: বজ্রপাতে সদর উপজেলার মালঞ্চি ইউনিয়নের মাহমুদপুর গ্রামের মুরাদ হোসেন (১৮) প্রাণ হারান এবং তাঁর চাচা জব্বার আলী (৬০) আহত হন। বেলা দুইটার দিকে বৃষ্টির মধ্যে মুরাদ ও জব্বার আলী ফসলের মাঠে কাজ করছিলেন। এ সময় হঠাৎ বজ্রপাতে তাঁরা দুজনই দগ্ধ হন ও জ্ঞান হারিয়ে ফেলেন। স্থানীয় লোকজন তাঁদের উদ্ধার করে পাবনা মেডিকেল কলেজ হাসপাতালে ভর্তি করলে কর্তব্যরত চিকিৎসক মুরাদকে মৃত ঘোষণা করেন। বগুড়া: সারিয়াকান্দি উপজেলায় বেলা আড়াইটার দিকে বাঙ্গালী নদীতে বৃষ্টির মধ্যে মাছ ধরতে নেমে বজ্রপাতে বিপুল মিয়া (১১) ও বিশাল হোসেন (১২) মারা যায়। বিপুল উপজেলার হাটশেরপুর ইউনিয়নের বলাইল গ্রামের বেলাল হোসেন মোল্লার এবং বিশাল একই গ্রামের জহুরুল আকন্দের ছেলে। বদরগঞ্জ (রংপুর): উপজেলার শ্মশান ভাংড়িঘাটে চিকলী নদীর পাড়ে বজ্রপাতে দুজন নিহত ও শিক্ষার্থীসহ আটজন আহত হয়েছেন। চিকলী নদী পার হওয়ার জন্য বেলা একটার দিকে ঘাটের এক প্রান্তে নৌকার জন্য অপেক্ষা করতে থাকেন অন্তত ২০ জন পথচারী। এ সময় গুঁড়ি গুঁড়ি বৃষ্টির মধ্যে আকস্মিক বজ্রপাতে আটজন আহত হন। তাঁদের বদরগঞ্জ উপজেলা স্বাস্থ্য কমপ্লেক্সে নেওয়া হলে চিকিৎসকেরা দুজনকে মৃত ঘোষণা করেন। তাঁরা হলেন উপজেলার শেখেরহাট বৈরাগীটারি গ্রামের জ্যোতিষ চন্দ্র বর্মণ (৪০) ও চিলাপাক উত্তরপাড়া গ্রামের রফিকুল ইসলাম (৩০)। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/300145/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AC%E0%A6%BE%E0%A6%AC%E0%A6%BE-%E0%A6%9B%E0%A7%87%E0%A6%B2%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মৃত্যু --
--বজ্রপাতে বাবা ছেলের মৃত্যু--
--আপডেট: ০০:৪৫, আগস্ট ২৫, ২০১৪--
--সুনামগঞ্জের দক্ষিণ সুনামগঞ্জ উপজেলার হাওরে মাছ ধরতে গিয়ে বজ্রপাতে বাবা-ছেলের মৃত্যু হয়েছে। তাঁরা হলেন উপজেলার পশ্চিম পাগলা ইউনিয়নের চন্দ্রপুর গ্রামের হাফিজ উদ্দিন (৫৫) ও তাঁর ছেলে আজিম উদ্দিন (২৫)। পশ্চিম পাগলা ইউনিয়ন পরিষদের (ইউপি) চেয়ারম্যান জগলুল হায়দায় জানান, গতকাল রোববার তাঁরা গ্রামের পাশে দেখার হাওরে মাছ ধরতে গিয়েছিলেন। বিকেল পাঁচটার দিকে আকস্মিক বজ্রপাতে তাঁদের মৃত্যু হয়। দক্ষিণ সুনামগঞ্জ থানার ওসি আল আমিন ঘটনার সত্যতা নিশ্চিত করেছেন।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/343165/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত মৃত্যু হত --
--বজ্রপাতে নিহত--
--আপডেট: ০৩:১০, অক্টোবর ১৪, ২০১৪--
--চাঁদপুরের শাহরাস্তি উপজেলার হোসেনপুর তালুকদারবাড়ী এলাকায় গতকাল সোমবার বজ্রপাতে আয়েশা আক্তার (১৪) নামের এক মাদ্রাসাছাত্রীর মৃত্যু হয়েছে। এ ঘটনায় তার বোন আমেনা আক্তার (১৩) আহত হয়েছে। বেলা দেড়টায় নিজ বাড়ি থেকে পাশের বাড়ি যাওয়ার সময় এ ঘটনা ঘটে। পুলিশ জানায়, গুরুতর আমেনাকে শাহরাস্তি স্বাস্থ্য কমপ্লেক্সে ভর্তি করা হয়েছে। আয়েশা আক্তারের বাবা আবদুল করিম জানান, তাঁর মেয়ে হোসেনপুর গাউছিয়া মাদ্রাসার শিক্ষার্থী ছিল। শাহরাস্তি থানার ভারপ্রাপ্ত কর্মকর্তা (ওসি) মোজাম্মেল হক ঘটনার সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/7905/%E0%A6%A4%E0%A6%BE%E0%A6%B9%E0%A6%BF%E0%A6%B0%E0%A6%AA%E0%A7%81%E0%A6%B0%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A4%E0%A6%BF%E0%A6%A8%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মারা মৃত্যু হত --
--তাহিরপুরে বজ্রপাতে তিনজনের মৃত্যু--
--আপডেট: ০৩:৪৬, জুন ০৭, ২০১৩--
--সুনামগঞ্জের তাহিরপুরে বজ্রপাতে গত দুই দিনে তিনজনের মৃত্যু হয়েছে। এর মধ্যে গতকাল বৃহস্পতিবার এক নারী ও এক কিশোরীর মৃত্যু হয়েছে। এলাকাবাসী সূত্রে জানা যায়, উপজেলার মন্দিয়াতা গ্রামের আবদুল মান্নানের মেয়ে রিপা আক্তার (১৫) ও আবদুল হান্নানের স্ত্রী আলকুমা বেগম (৩০) তাঁদের  বাড়ির সামনে খোলা জায়গায় বসেছিল। হান্নান ও  মান্নান সম্পর্কে চাচাতো ভাই। আকস্মিক বজ্রপাতে রিপা ও আকলুমা মারা যান। এ সময় তাঁদের সঙ্গে থাকা রিপার ছোট ভাই তোফাজ্জল (৯) আহত হয়। শিশুটিকে তাহিরপুর স্বাস্থ্য কমপ্লেক্সে ভর্তি করা হয়েছে। এর আগে গত বুধবার সকালে উপজেলার হুকুমপুর গ্রামের পাশের নোয়াল হাওরে মাছ ধরার সময় বজ্রপাতে দুলা মিয়া (৩৮) নামের এক জেলে মারা যান। আহত হয় তাঁর ছেলে জাকির হোসেন (১২)। উপজেলা পরিষদের চেয়ারম্যান আনিসুল হক বজ্রপাতে তিনজনের মৃত্যুর ঘটনার সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/50544/%E0%A6%B8%E0%A6%AC%E0%A6%BE%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE--
--বজ্রপাত বজ্র আহত হত --
--সবার জন্য শিক্ষা--
--০২:১০, সেপ্টেম্বর ২৬, ২০১৩--
--পঞ্চগড়ের আটোয়ারী উপজেলার পৃথক স্থানে গতকাল বুধবার বিকেলে বজ্রপাতে চারজনের মুত্যু হয়েছে। মৃত ব্যক্তিরা হচ্ছেন উপজেলার আলোয়াখোয়া ইউনিয়নের বর্ষালুপাড়া গ্রামের মিন্টু (২৩), বর্ষালুপাড়ার (কনপাড়া) পরিতোষ (২৫), একই গ্রামের বিরেন শিং (৩৫) ও রামপুর গ্রামের পোহাতু পাল (৪০)। গুরুতর আহত কৃষ্ণপালকে (২৬) হাসপাতালে ভর্তি করা হয়েছে।  পঞ্চগড় প্রতিনিধি ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/328279/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%9B%E0%A7%87%E0%A6%B2%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81-%E0%A6%AC%E0%A6%BE%E0%A6%AC%E0%A6%BE-%E0%A6%B9%E0%A6%BE%E0%A6%B8%E0%A6%AA%E0%A6%BE%E0%A6%A4%E0%A6%BE%E0%A6%B2%E0%A7%87--
--বজ্রপাত বজ্র আহত মারা হত --
--বজ্রপাতে ছেলের মৃত্যু, বাবা হাসপাতালে--
--আপডেট: ০১:১৪, সেপ্টেম্বর ২৪, ২০১৪--
--পটুয়াখালীর সদর উপজেলার চর জৈনকাঠি এলাকায় গত সোমবার দিবাগত রাত আড়াইটার দিকে লোহালিয়া নদীতে মাছ ধরতে গিয়ে সাইফুল ইসলাম (২৭) নামের এক জেলে বজ্রপাতে মারা গেছেন। এ সময় সাইফুলের বাবা হোসেন হাওলাদার (৪৫) আহত হন। তাঁকে পটুয়াখালী জেনারেল হাসপাতালে ভর্তি করা হয়েছে। তাঁদের বাড়ি জৈনকাঠি ইউনিয়নের চর জৈনকাঠি গ্রামে। জৈনকাঠি ইউপি চেয়ারম্যান ফিরোজ আলম বিষয়টি নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/50387/%E0%A6%86%E0%A6%9F%E0%A7%8B%E0%A6%AF%E0%A6%BC%E0%A6%BE%E0%A6%B0%E0%A7%80%E0%A6%A4%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%9A%E0%A6%BE%E0%A6%B0%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত বৃষ্টি মারা হত হতাহত --
--আটোয়ারীতে বজ্রপাতে চারজনের মৃত্যু--
--আপডেট: ২৩:০৮, সেপ্টেম্বর ২৫, ২০১৩--
--পঞ্চগড়ের আটোয়ারী উপজেলায় আজ বুধবার বিকেলে বজ্রপাতে চারজন নিহত হয়েছেন। এ ঘটনায় গুরুতর আহত হয়েছেন আরও একজন। নিহত ব্যক্তিরা হলেন উপজেলার আলোয়াখোয়া ইউনিয়নের বর্ষালুপাড়া গ্রামের মিন্টু (২৩), বর্ষালুপাড়ার পরিতোষ (২৫), একই গ্রামের বিরেন শিং (৩৫) ও রামপুর গ্রামের পোহাতু পাল (৪০)। গুরুতর আহত কৃষ্ণপালকে (২৬) আশঙ্কাজনক অবস্থায় আটোয়ারী উপজেলা স্বাস্থ্যকেন্দ্রে ভর্তি করা হয়। পরে তাঁকে ঠাকুরগাঁও আধুনিক হাসপাতালে নেওয়া হয়। প্রত্যক্ষদর্শীরা জানান, হতাহত ব্যক্তিরা আজ বেলা সাড়ে তিনটার দিকে আলোয়াখোয়া ইউনিয়নের বহুবাঁধ এলাকায় মাঠে কাজ করছিলেন। এমন সময় বজ্রসহ মাঝারি বৃষ্টি শুরু হলে তাঁদের সবাই পাশে একটি বাঁশবাগানে আশ্রয় নেন। এ সময় বজ্রপাতে ঘটনাস্থলেই চারজন মারা যান। আলোয়াখোয়া ইউনিয়ন পরিষদের (ইউপি) চেয়ারম্যান মো. তৌহিদুল ইসলাম ঘটনার সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/262375/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র নিহত বৃষ্টি মারা মৃত্যু হত --
--বজ্রপাতে নিহত--
--আপডেট: ০০:৪০, জুলাই ০৯, ২০১৪--
--শেরপুরের ঝিনাইগাতী ও জামালপুরের সদর উপজেলায় গতকাল মঙ্গলবার বজ্রপাতে এক শিশুসহ দুজন মারা গেছে। ঝিনাইগাতী উপজেলার ফাকরাবাদ গ্রামে গতকাল সকালে বজ্রপাতে সজীব (৭) নামের এক শিশু নিহত হয়েছে। সে ওই গ্রামের নুর ইসলামের ছেলে। সকাল ১০টার দিকে বাড়ির উঠানে বৃষ্টির পানিতে বন্ধুদের নিয়ে খেলা করার সময় বজ্রপাতে সজীব মারা যায়। জামালপুর সদর উপজেলায় তিতপল্ল্যা ইউনিয়নে বজ্রপাতে গোলাম রব্বানী (৪০) নামের এক কৃষকের মৃত্যু হয়েছে। তাঁর বাড়ি ওই ইউনিয়নের পোগলই গ্রামে। গতকাল সকাল ১০টার দিকে ঝড়-বৃষ্টির মধ্যে ট্রাক্টর দিয়ে জমিতে চাষ দেওয়ার সময় বজ্রপাতে ঘটনাস্থলেই মারা যান তিনি। নারায়ণপুর তদন্তকেন্দ্রের উপপরিদর্শক (এসআই) মো. মহব্বত কবীর ঘটনার সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/258607/%E0%A6%95%E0%A7%81%E0%A6%B7%E0%A7%8D%E0%A6%9F%E0%A6%BF%E0%A7%9F%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%B6%E0%A6%BF%E0%A6%B6%E0%A7%81%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত বৃষ্টি মারা হত --
--কুষ্টিয়ায় বজ্রপাতে দুই শিশুর মৃত্যু--
--আপডেট: ১৮:১২, জুলাই ০৪, ২০১৪--
--কুষ্টিয়ার ভেড়ামারা উপজেলার ধরমপুর ইউনিয়নের সাতবাড়িয়া গ্রামে আজ শুক্রবার দুপুরে বজ্রপাতে দুই শিশু মারা গেছে। আহত হয়েছে আরও দুই শিশু। নিহত দুই শিশুর নাম সায়েম (৮) ও ইভানা (১১)। সায়েম সাতবাড়িয়া মণ্ডলপাড়া এলাকার হুমায়ূনের ছেলে ও ইভানা একই এলাকার আবদুল জলিলের মেয়ে। আহত দুই শিশু হল সাগর (৭) ও গিনি (১০)। পুলিশ ও স্থানীয় সূত্রে জানা গেছে, দুপুর ১২টার দিকে সাতবাড়িয়া মণ্ডলপাড়া এলাকার গোরস্থান মাঠে বৃষ্টিতে ভিজে ফুটবল খেলছিল কয়েকজন শিশু। হঠাত্ বজ্রপাত হলে সায়েম, ইভানা, সাগর ও গিনি গুরুতর আহত হয়। স্থানীয় লোকজন তাদের উদ্ধার করে ভেড়ামারা উপজেলা স্বাস্থ্য কমপ্লেক্সে ভর্তি করান। এ সময় কর্তব্যরত চিকিত্সক সায়েম ও ইভানাকে মৃত ঘোষণা করেন। সাগরের অবস্থার অবনতি হওয়ায় তাকে উন্নত চিকিত্সার জন্য কুষ্টিয়া জেনারেল হাসপাতালে পাঠানো হয়। ঘটনার সত্যতা নিশ্চিত করে ভেড়ামারা থানার ভারপ্রাপ্ত কর্মকর্তা (ওসি) মামুন খান প্রথম আলোকে বলেন, মানবিক দিক বিবেচনা করে লাশ ময়নাতদন্ত ছাড়াই দাফনের ব্যবস্থা করা হয়েছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/214861/%E0%A6%B8%E0%A7%81%E0%A6%A8%E0%A6%BE%E0%A6%AE%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A6%BE-%E0%A6%9B%E0%A7%87%E0%A6%B2%E0%A7%87%E0%A6%B8%E0%A6%B9-%E0%A6%A4%E0%A6%BF%E0%A6%A8%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মারা মৃত্যু --
--সুনামগঞ্জে বজ্রপাতে মা-ছেলেসহ তিনজনের মৃত্যু--
--আপডেট: ০১:২৫, মে ১৩, ২০১৪--
--সুনামগঞ্জে গতকাল সোমবার সকালে বজ্রপাতে মা-ছেলেসহ তিনজনের মৃত্যু হয়েছে। তাঁদের মধ্যে দুজন বিশ্বম্ভরপুর উপজেলায় এবং একজন দোয়ারাবাজার উপজেলায় মারা যান। এলাকার অনেকে ও পুলিশ সূত্রে জানা গেছে, বিশ্বম্ভরপুর উপজেলার সলুকাবাদ ইউনিয়নের আমড়াগড়া গ্রামের বাড়ির আিঙনায় দুই বছর বয়সী ছেলে আরমানকে নিয়ে কাজ করছিলেন পারভিন বেগম (২২)। সকাল সাড়ে আটটার দিকে আকস্মিক বজ্রপাতে ঘটনাস্থলেই মা-ছেলের মৃত্যু হয়। একই সময় দোয়ারাবাজার উপজেলার লক্ষ্মীপুর ইউনিয়নের লক্ষ্মীপুর গ্রামে বজ্রপাতে নাজমা বেগম (৩০) নামের আরেক নারী প্রাণ হারান। বিশ্বম্ভরপুর থানার ভারপ্রাপ্ত কর্মকর্তা (ওসি) নূরুল আবছার খান ও দোয়ারাবাজার থানার ভারপ্রাপ্ত কর্মকর্তা (ওসি) সেলিম নেওয়াজ বজ্রপাতে ওই তিনজনের মৃত্যুর সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/258982/%E0%A6%95%E0%A7%81%E0%A6%B7%E0%A7%8D%E0%A6%9F%E0%A6%BF%E0%A7%9F%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%B6%E0%A6%BF%E0%A6%B6%E0%A7%81%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মারা মৃত্যু হত --
--কুষ্টিয়ায় বজ্রপাতে দুই শিশুর মৃত্যু--
--আপডেট: ০১:২৭, জুলাই ০৫, ২০১৪--
--কুষ্টিয়ার ভেড়ামারা উপজেলার সাতবাড়িয়া গ্রামে গতকাল শুক্রবার দুপুরে বজ্রপাতে সায়েম ও ইভানা নামের দুই শিশুর মৃত্যু হয়েছে। এ সময় গুরুতর আহত হয়েছে সাগর ও গিনি নামের আরও দুই শিশু। সাগরের অবস্থা আশঙ্কাজনক। পুলিশ ও এলাকাবাসী সূত্রে জানা গেছে, দুপুর সাড়ে ১২টার দিকে বৃষ্টির মধ্যে সাতবাড়িয়া মণ্ডলপাড়ার কবরস্থান মাঠে কয়েকটি শিশু ফুটবল খেলছিল। একপর্যায়ে আকস্মিক বজ্রপাতে সায়েম (৮), ইভানা (১১), সাগর (৭) ও গিনি (১০) মাটিতে লুটিয়ে পড়ে। পরে স্থানীয় ব্যক্তিরা তাদের উদ্ধার করে উপজেলা স্বাস্থ্য কমপ্লেক্সে নিয়ে যান। সেখানে কর্তব্যরত চিকিৎসক সায়েম ও ইভানাকে মৃত ঘোষণা করেন। সাগরকে উন্নত চিকিৎসার জন্য কুষ্টিয়া জেনারেল হাসপাতালে স্থানান্তর করা হয়। চিকিৎসকেরা জানিয়েছেন, তার অবস্থা আশঙ্কাজনক। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/188914/%E0%A6%B9%E0%A6%BE%E0%A6%87%E0%A6%AE%E0%A6%9A%E0%A6%B0%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A4%E0%A6%BF%E0%A6%A8%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মারা মৃত্যু হত --
--হাইমচরে বজ্রপাতে তিনজনের মৃত্যু--
--আপডেট: ০১:৪৮, এপ্রিল ১০, ২০১৪--
--চাঁদপুরের হাইমচর উপজেলায় গতকাল বুধবার বজ্রপাতে তিনজনের মৃত্যু ও আরও পাঁচজন আহত হয়েছেন। আহতদের হাসপাতালে ভর্তি করা হয়েছে। এলাকাবাসী ও পুলিশ সূত্রে জানা গেছে, গতকাল সন্ধ্যায় উপজেলার মধ্যচর এলাকায় বৃষ্টির সঙ্গে হঠাৎ বজ্রপাত শুরু হয়। এতে ঘটনাস্থলে ওই চরের আবদুর রাজ্জাকের ছেলে মো. মতিন (৬০), বাবুল হাওলাদারের মেয়ে শাহনাজ (৬) ও সিরাজ মিয়ার ছেলে লিটন মিয়া (১৭) মারা যান। এ ঘটনায় একই চরের বাবুল হাওলাদারের ছেলে হূদয় (১২), সিরাজ মিয়ার ছেলে শাহ আলম (১২), দুলাল গাজীর ছেলে আফজাল (১২), নোয়াব আলীর ছেলে মোবারক (১১) ও কাদের গাজীর ছেলে রফিক (১২) আহত হয়। আহতদের হাইমচর উপজেলা স্বাস্থ্য কমপ্লেক্সে ভর্তি করা হয়েছে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/266074/%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মৃত্যু --
--স্কুলছাত্রের মৃত্যু--
--আপডেট: ০১:৩০, জুলাই ১৩, ২০১৪--
--পাবনার ঈশ্বরদী উপজেলার পাকশী ইউনিয়নের দিয়ার বাঘাইল গ্রামে গতকাল শনিবার বজ্রপাতে জাহিদুল ইসলাম (১১) নামের এক স্কুলছাত্রের মৃত্যু হয়েছে। সে দিয়ার বাঘাইল সরকারি প্রাথমিক বিদ্যালয়ে পঞ্চম শ্রেণিতে পড়ত। সে ওই গ্রামের মো. টিপু প্রামাণিকের ছেলে। প্রত্যক্ষদর্শী কয়েকজন জানান, বেলা সাড়ে তিনটার দিকে টিপটিপ বৃষ্টি পড়ছিল। এ সময় জাহিদুল বাড়ির পাশের একটি পুকুরে গোসল করতে যায়। সে পানিতে নামার সময় বিকট শব্দে বজ্রপাত হয়। এতে জাহিদুলের শরীরের অধিকাংশ স্থান ঝলসে ঘটনাস্থলেই তার মৃত্যু হয়। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/34854/%E0%A6%8F%E0%A6%95%E0%A6%A8%E0%A6%9C%E0%A6%B0%E0%A7%87--
--বজ্রপাত বজ্র আহত মারা মৃত্যু হত হতাহত --
--একনজরে--
--আপডেট: ০০:৫৩, আগস্ট ০৫, ২০১৩--
--উপনির্বাচন সম্পন্ন পিরোজপুরের মঠবাড়িয়া উপজেলার টিকিকাটা ইউনিয়ন পরিষদের ৩ নম্বর ওয়ার্ডের উপনির্বাচন গতকাল রোববার অনুষ্ঠিত হয়েছে। ভোট গ্রহণ শেষে মো. বাবুল হাওলাদারকে বেসরকারিভাবে নির্বাচিত ঘোষণা করা করা হয়। নির্বাচনে বিএনপি-সমর্থক বাবুল হাওলাদার ৬৩৬ ভোট পেয়ে বিজয়ী হন। তাঁর নিকটতম প্রতিদ্বন্দ্বী ওয়াজেদ আলী হাওলাদার পেয়েছেন ৫০৪ ভোট। গত ১৭ এপ্রিল ইউপি সদস্য ফকর উদ্দিন মৃত্যুবরণ করেন। l মঠবাড়িয়া (পিরোজপুর) প্রতিনিধি   মাগুরার সেরা মাগুরা সরকারি হোসেন শহীদ সোহরাওয়ার্দী কলেজ থেকে এবার এইচএসসি পরীক্ষায় মোট ৪৩ জন পরীক্ষার্থী জিপিএ-৫ পেয়েছেন। এটিই জেলা সেরা ফল করেছে। দ্বিতীয় অবস্থানে রয়েছে শালিখা উপজেলার সিংড়া বিহারী লাল শিকদার কলেজ। এ কলেজ থেকে জিপিএ-৫ পেয়েছেন ৩২ জন। শ্রীপুর দারিয়াপুর ডিগ্রি কলেজ, মহমঞ্চদপুর নহাটা কলেজিয়েট ও বেরইল নাজির আহমেদ ডিগ্রি কলেজ থেকে ১৬ জন করে জিপিএ-৫ পেয়েছেন। মহমঞ্চদপুর আমিনুর রহমান ডিগ্রি কলেজের ১৪ জন এবং মাগুরা সরকারি মহিলা কলেজের ১২ জন জিপিএ-৫ পেয়েছেন। l মাগুরা প্রতিনিধি   কাউন্সিলর গ্রেপ্তার চাঁপাইনবাবগঞ্জ পৌরসভার ১১ নম্বর ওয়ার্ডের কাউন্সিলর তপু বিশ্বাসকে গতকাল রোববার গ্রেপ্তার করেছে পুলিশ। সদর থানার ওসি এস এম বজলুর রশীদ জানান, সকালে পৌর ভবনে অভিযান চালিয়ে তপুকে গ্রেপ্তার করা হয়। তাঁর বিরুদ্ধে সহিংস ঘটনাসহ চারটি মামলা রয়েছে। l নিজস্ব প্রতিবেদক, চাঁপাইনবাবগঞ্জ   ঈদের জামা রংপুরে ফেসবুক ব্যবহারকারী সংগঠন টোকাই, স্পর্শ, স্পৃহা, নামহীন, ন্যাশনাল চিলড্রেন, ভলান্টিয়ার ও বিকন নাট্যকেন্দ্র ২০০ জন পথশিশুকে ঈদের নতুন জামা দিয়েছে। পাবলিক লাইব্রেরি মাঠে গতকাল রোববার সকালে এসব সংগঠনের পক্ষ থেকে তাদের হাতে নতুন জামা তুলে দেওয়া হয়। l নিজস্ব প্রতিবেদক, রংপুর   বিদ্যুৎপৃষ্ট হয়ে মৃত্যু নীলফামারী সদর উপজেলার টুপামারী ইউনিয়নের কামারপাড়া গ্রামে বিদ্যুৎপৃষ্ট হয়ে মশিউর রহমান (১৮) নামে এক যুবকের মৃত্যু হয়েছে। আহত হয়েছেন তাঁর বড় ভাই মিনারুল ইসলাম (২৭)। গতকাল রোববার সকালে সেচ পাম্পে বিদ্যুৎ-সংযোগ দিতে গিয়ে এ ঘটনা ঘটে। l নীলফামারী প্রতিনিধি   বজ্রপাতে হতাহত সুনামগঞ্জ শহরতলির হবতপুর গ্রামের পাশের সুরমা নদীতে গতকাল রোববার দুপুরে বজ্রপাতে আজির উদ্দিন (৪২) নামের এক শ্রমিকের মৃত্যু হয়েছে। আজির উদ্দিনের বাড়ি জেলার তাহিরপুর উপজেলার বালিজুরি ইউনিয়নের পুরান বারুঙ্কা গ্রামে। এলাকাবাসী ও সুনামগঞ্জ সদর থানার পুলিশ জানায়, তাহিরপুর থেকে ছেলে ইঞ্জিনচালিত নৌকায় বালু নিয়ে আসার পথে আকস্মিক বজ্রপাতে ঘটনাস্থলেই আজির উদ্দিন মারা যান। এতে গুরুতর আহত হয় তাঁর ছেলে মুন্না। তাকে সুনামগঞ্জ সদর হাসপাতালে ভর্তি করা হয়েছে। l সুনামগঞ্জ অফিস   যুবকের মৃত্যু শেরপুরের নালিতাবাড়ী উপজেলার মরিচপুরান গ্রামে গতকাল রোববার বিদ্যুৎস্পৃষ্ট হয়ে আল আমিন (২৫) নামের এক যুবকের মৃত্যু হয়েছে। মৃতের পরিবার জানায়, নিজ বাড়ির বৈদ্যুতিক সংযোগ ঠিক করতে গিয়ে ওই যুবক বিদ্যুৎস্পৃষ্ট হন। দ্রুত নালিতাবাড়ী উপজেলা স্বাস্থ্য কমপ্লেক্সে নেওয়া হলে কর্তব্যরত চিকিৎসক তাঁকে মৃত ঘোষণা করেন। উপজেলা স্বাস্থ্য কমপ্লেক্সের আবাসিক কর্মকর্তা তাজুল ইসলাম ঘটনাস্থলেই যুবকটির মৃত্যু হয়েছে বলে নিশ্চিত করেছেন। l নালিতাবাড়ী (শেরপুর) প্রতিনিধি ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/206815/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মৃত্যু --
--বজ্রপাতে মৃত্যু--
--০২:২০, মে ০৩, ২০১৪--
--সুনামগঞ্জের দক্ষিণ সুনামগঞ্জ উপজেলার দেখার হাওর ও সাংহাই হাওরে গত বৃহস্পতিবার বজ্রপাতে দুজনের মৃত্যু হয়েছে। তারা হলো জয়কলস ইউনিয়নের জামলাবাজ গ্রামের আশিকুর রহমান (১২) ও সিলেটের গোয়াইনঘাট উপজেলার তাজুল ইসলাম (৩২)। তারা হাওরে ধান কাটছিল। এ সময় বজ্রপাতে ঘটনাস্থলেই তাদের মৃত্যু হয়। সুনামগঞ্জ অফিস ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/344848/%E0%A6%A8%E0%A7%80%E0%A6%B2%E0%A6%AB%E0%A6%BE%E0%A6%AE%E0%A6%BE%E0%A6%B0%E0%A7%80%E0%A6%AC%E0%A6%BE%E0%A6%B8%E0%A7%80-%E0%A6%86%E0%A6%9F-%E0%A6%98%E0%A6%A3%E0%A7%8D%E0%A6%9F%E0%A6%BE-%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A7%8E%E0%A6%AC%E0%A6%BF%E0%A6%B9%E0%A7%80%E0%A6%A8--
--বজ্রপাত বজ্র ক্ষতি হত --
--নীলফামারীবাসী আট ঘণ্টা বিদ্যুৎবিহীন--
--আপডেট: ০১:৪৭, অক্টোবর ১৬, ২০১৪--
--নীলফামারী জেলায় বিদ্যুৎ উন্নয়ন বোর্ডের (পিডিবি) সরবরাহ লাইনে ত্রুটির কারণে জেলার পাঁচটি উপজেলার ৩৩ হাজার গ্রাহক গতকাল বুধবার আট ঘণ্টা বিদ্যুৎবিহীন অবস্থায় ছিলেন। পিডিবির নীলফামারী কার্যালয়ের উপসহকারী প্রকৌশলী মির্জা রশীদ-উন নবী বলেন, গতকাল বুধবার ভোরে বজ্রপাতে কাজীরহাট এলাকায় সৈয়দপুর-নীলফামারী ৩৩ কেভি প্রধান সরবরাহ লাইনের বিদ্যুতের চারটি খুঁটির চারটি পিন ক্ষতিগ্রস্ত হওয়ায় বিদ্যুৎ সরবরাহ বন্ধ হয়ে যায়। সেগুলো সংস্কার করে সরবরাহ স্বাভাবিক করা হয়। এর মধ্যে সকাল ছয়টা ১০ মিনিট থেকে বেলা দুইটা ১০ মিনিট পর্যন্ত জেলার পাঁচ উপজেলা বিদ্যুৎহীন থাকে। তিনি জানান, জেলার পাঁচটি উপজেলা নীলফামারী সদর, ডোমার, ডিমলা, জলঢাকা ও কিশোরগঞ্জে আবাসিক, বাণিজ্যিক ও কলকারখানা মিলে পিডিবির ৩৩ হাজার গ্রাহক রয়েছে। টানা আট ঘণ্টা বিদ্যুৎ সরবরাহ বন্ধ থাকায় গ্রাহকদের চরম ভোগান্তি পোহাতে হয়। বিদ্যুতের কারণে কলকারখানা বন্ধ থাকায় উৎপাদন ব্যাহত হয়। পানি সরবরাহ বন্ধ থাকায় রান্নাবান্নাসহ গৃহস্থািলর কাজে সমস্যা দেখা দেয়। পাশাপাশি অফিস আদালতে কম্পিউটারনির্ভর কাজকর্মে ব্যাঘাত ঘটে। এ সময় বিভিন্ন ব্যাংকে জেনারেটর চালাতেও দেখা যায়। এর বাইরেও স্কুল, কলেজ ও বাসাবাড়িতে ভাপসা ঘরমে শিক্ষার্থীদের জীবন অতিষ্ঠ হয়ে ওঠে। নীলফামারী শিল্প ও বণিক সমিতির সভাপতি আবদুল ওয়াহেদ সরকার বলেন, টানা আট ঘণ্টা বিদ্যুৎ সরবরাহ বন্ধ থাকায় কলকারখানাগুলো বন্ধ হয়ে পড়ে। এ কারণে ব্যবসায়ীরাই বেশি ক্ষতির সম্মুখীন হয়েছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/264478/%E0%A6%B0%E0%A6%BE%E0%A6%9C%E0%A6%B8%E0%A7%8D%E0%A6%A5%E0%A6%B2%E0%A7%80%E0%A6%A4%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত নিহত বৃষ্টি হত --
--রাজস্থলীতে বজ্রপাতে দুই শিক্ষার্থী নিহত--
--আপডেট: ০১:২১, জুলাই ১১, ২০১৪--
--রাঙামাটির রাজস্থলী উপজেলার গাইন্দ্যা ইউনিয়নের দুটি গ্রামে বজ্রপাতে গতকাল বৃহস্পতিবার বিকেলে দুই শিক্ষার্থী নিহত ও চারজন আহত হয়েছে। নিহত দুই শিক্ষার্থী হলো ওগারি পাড়ার প্রথম শ্রেণীর ছাত্র মংকিং ঞো মারমা (৭) ও দশম শ্রেণির ছাত্রী অথুই প্রু মারমা (১৭)। আহত ছাত্ররা হলো ওগারি পাড়ার সপ্তম শ্রেণির ছাত্র উমং সিং মারমা (১৪) এবং খাগড়াছড়ি পাড়ার নুরুল আবছার (১২), চিং মং উ মারমা (২২) ও শহীদুল ইসলাম (১৪)। স্থানীয় সূত্রে জানা গেছে, বিকেলের দিকে গুঁড়ি গুঁড়ি বৃষ্টি শুরু হয়। এ সময় মংকিং ঞো মারমা বাড়ির উঠানে গোসল করছিল। আর বাড়ির পাশে দাঁড়িয়ে ছিল অথুই প্রু মারমা ও উমং সিং মারমা। সাড়ে পাঁচটার দিকে প্রচণ্ড শব্দে বজ্রপাত হলে তিনজনই অজ্ঞান হয়ে যায়। এ সময় স্বজনেরা তাদের রাজস্থলী স্বাস্থ্য কমপ্লেক্সে নিয়ে যায়। পরে কর্তব্যরত চিকিৎসক মংকিং ঞো ও অথুই প্রুকে মৃত ঘোষণা করেন। একই সময় খাগড়াছড়ি পাড়ার একটি মাঠে বল খেলার সময় নুরুল আবছার, চিং মং উ মারমা ও শহীদুল ইসলাম বজ্রপাতের সঙ্গে সঙ্গে অজ্ঞান হয়ে যায়। এ সময় আশপাশের লোকজন তাদের স্বাস্থ্য কমপ্লেক্সে নিয়ে যায়। রাজস্থলী উপজেলা পরিষদের চেয়ারম্যান উথিন সিং মারমা ও থানার ভারপ্রাপ্ত কর্মকর্তা ওহিদুল্লাহ সরকার ঘটনার সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/259834/%E0%A6%95%E0%A7%83%E0%A6%B7%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মারা মৃত্যু হত --
--কৃষকের মৃত্যু--
--আপডেট: ০১:৩৩, জুলাই ০৬, ২০১৪--
--পটুয়াখালী সদর উপজেলার বড় বিঘাই ইউনিয়নের কেওরাবুনিয়া গ্রামে গতকাল শনিবার সকালে বজ্রপাতে বারেক মোল্লা (৩৫) নামের এক কৃষকের মৃত্যু হয়েছে। এ সময় কৃষকের হালের বলদ দুটিও মারা যায়। স্থানীয়রা জানান, সকাল সাড়ে নয়টার দিকে কৃষক বারেক তাঁর হালের বলদ দুটি নিয়ে খেতে চাষ করছিলেন। হঠাৎ বজ্রপাত হলে বজ্রাহত হয়ে ঘটনাস্থলেই মারা যান বারেক ও তাঁর হালের বলদ দুটি। পটুয়াখালী সদর থানার ভারপ্রাপ্ত কর্মকর্তা (ওসি) জিয়াউল হক বিষয়টি নিশ্চিত করেছেন।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/550435/%E0%A6%B6%E0%A7%8D%E0%A6%AF%E0%A6%BE%E0%A6%AE%E0%A6%A8%E0%A6%97%E0%A6%B0%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%9A%E0%A6%BE%E0%A6%B0%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81-%E0%A6%86%E0%A6%B9%E0%A6%A4-%E0%A7%AC--
--বজ্রপাত বজ্র আহত নিহত বৃষ্টি মৃত্যু হত --
--শ্যামনগরে বজ্রপাতে চারজনের মৃত্যু, আহত ৬--
--আপডেট: ০১:৫০, জুন ১১, ২০১৫--
--সাতক্ষীরার শ্যামনগর উপজেলার বিভিন্ন গ্রামে গতকাল বুধবার ভোরে বজ্রপাতে দুজন নারীসহ চারজনের মৃত্যু হয়েছে। এ সময় আরও ছয়জন আহত হয়। নিহত ব্যক্তিরা হলেন উপজেলার রমজাননগর ইউনিয়নের তারানিপুর গ্রামের চিংড়িঘেরের মালিক আবদুল হামিদ (৪৫), একই উপজেলার পাতড়াখোলা গ্রামের গৃহবধূ সাজিদা বেগম (২৫), কৈখালী ইউনিয়নের পরানপুর গ্রামের জিয়াদ আলী গাজী (৬৫) ও গাবুরা ইউনিয়নের ৯ নম্বর সোরা গ্রামের নূর নাহার (৪২)। প্রত্যক্ষদর্শী সূত্রে জানা যায়, গতকাল ভোর ছয়টার দিকে গুঁড়ি গুঁড়ি বৃষ্টি শুরু হয়। এ সময় চিংড়িঘেরে যাওয়ার পথে হঠাৎ বজ্রপাতে আবদুল হামিদ ও বাড়িতে কাজ করার সময় সাজিদা বেগমের মৃত্যু হয়। একই সময়ে বজ্রপাতে পানি উন্নয়ন বোর্ডের (পাউবো) বাঁধের ওপর দাঁড়িয়ে থাকা জিয়াদ আলীর ও ঘরের বারান্দায় শুয়ে থাকা নূর নাহারের মৃত্যু হয়। বজ্রপাতে আহত হয় নূর নাহারের মেয়ে মনোয়ারা খাতুন (১৪), ছেলে সোলায়মান হোসেন (১২) ও বোন পাখি খাতুন (২৬)। এ ছাড়া একই ইউনিয়নের ডুমুরিয়া গ্রামের ইকবাল হোসেন (২৫), স্ত্রী জাহেদা খাতুন (১৯) ও রমজাননগর ইউনিয়নের ভেটখালী গ্রামের সুবল দাস (৩৫) আহত হন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/239545/%E0%A6%AB%E0%A6%B0%E0%A6%BF%E0%A6%A6%E0%A6%AA%E0%A7%81%E0%A6%B0%E0%A7%87-%E0%A6%9F%E0%A6%B0%E0%A7%8D%E0%A6%A8%E0%A7%87%E0%A6%A1%E0%A7%8B-%E0%A6%A6%E0%A7%81%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত ক্ষতি নিহত বিধ্বস্ মারা মৃত্যু হত --
--ফরিদপুরে টর্নেডো, দুজন নিহত--
--আপডেট: ০২:০৭, জুন ১২, ২০১৪--
--ফরিদপুরের বোয়ালমারী উপজেলার তিনটি ইউনিয়নে গতকাল বুধবার দুপুরে টর্নেডোর আঘাতে এক স্কুলছাত্রী ও এক কৃষকের মৃত্যু হয়েছে৷ এ ছাড়া বজ্রপাতে আহত হয়েছে একজন৷ ঝড়ে ২০টি গ্রামের দুই শতাধিক কাঁচা ঘরবাড়ি বিধ্বস্ত হয়েছে৷ তিন শতাধিক গাছ উপড়ে গেছে৷ স্থানীয় ব্যক্তিরা জানান, গতকাল দুপুর সোয়া ১২টার দিকে উপজেলার সাতৈর, ঘোষপুর ও দাদপুর ইউনিয়নের প্রায় ২০টি গ্রামে টর্নেডো হয়৷ ঝড়ে গাছ পড়ে বোয়ালমারী-মাঝকান্দি আঞ্চলিক সড়ক কিছু সময়ের জন্য বন্ধ হয়ে যায়৷ ঝড়ের সময় পুকুর থেকে গোসল করে বাড়িতে ফেরার পথে গাছ চাপা পড়ে আহত হয় সাতৈর ইউনিয়নের ছেরাপুর গ্রামের মোহন প্রামাণিকের মেয়ে প্রিয়া (১৪)৷ প্রিয়াকে ফরিদপুর মেডিকেল কলেজ হাসপাতালে নেওয়ার পর কর্তব্যরত চিকিৎসক মৃত ঘোষণা করেন৷ প্রিয়া সাতৈর উচ্চবিদ্যালয়ে অষ্টম শ্রেণিতে পড়ত৷ একই সময় ঝড়ে ঘর চাপা পড়ে মারা যান একই ইউনিয়নের বেড়াদি গ্রামের হিসামদী শেখের ছেলে কৃষক বাবলু শেখ (৪০)৷ বজ্রপাতে আহত হন ঘোষপুর ইউনিয়নের লঙ্কার চর গ্রামের দিলীপ রায়ের ছেলে কলিন্স রায় (২৫)৷ একই সময় বজ্রপাতে ভাঙ্গা উপজেলার চুমুরদী গ্রামে কাঠমিস্ত্রি সুবল মজুমদার, তাঁর স্ত্রী কল্পনা মজুমদার (৪০) ও মেয়ে কনিকা মজুমদার (২২) আহত হয়েছেন৷ তাঁদের হাসপাতালে ভর্তি করা হয়েছে৷ বোয়ালমারী উপজেলা পরিষদের চেয়ারম্যান এম এম মোশাররফ হোসেন জানান, ঝড়ে প্রচুর ক্ষয়ক্ষতি হয়েছে৷ ক্ষতিগ্রস্ত ব্যক্তিদের তালিকা তৈরির কাজ চলছে৷ ঝড়ে নিহত দুই পরিবারের সদস্যদের উপজেলা পরিষদ থেকে ১০ হাজার টাকা করে মোট ২০ হাজার টাকা দেওয়া হয়েছে৷ বরিশাল অফিস জানায়, বানারীপাড়া উপজেলার শলিয়া-বাকপুর গ্রামে গতকাল দুপুর দুইটার দিকে বজ্রপাতে পারুল বেগম (৪০) নামের এক গৃহবধূর মৃত্যু হয়৷ পারুল ওই গ্রামের বাসিন্দা মোকলেছ উদ্দিনের স্ত্রী। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/235663/%E0%A6%AC%E0%A6%A6%E0%A6%B0%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A4%E0%A6%BF%E0%A6%A8%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4-%E0%A6%86%E0%A6%B9%E0%A6%A4-%E0%A7%AB--
--বজ্রপাত বজ্র আহত দুর্ঘটনা নিহত বৃষ্টি হত --
--বদরগঞ্জে বজ্রপাতে তিনজন নিহত, আহত ৫--
--আপডেট: ১৮:২২, জুন ০৭, ২০১৪--
--রংপুরের বদরগঞ্জে বজ্রপাতে এক স্কুলছাত্রসহ তিনজন নিহত হয়েছে। আহত হয়েছে পাঁচজন। আজ শনিবার দুপুরে বৃষ্টির সময় এ দুর্ঘটনা দুটি ঘটে। বজ্রপাতে নিহত ব্যক্তিরা হলো উপজেলার মধুপুর কাজীপাড়া গ্রামের কৃষক নুরন্নবী (৫২), কালুপাড়া ইউনিয়নের কচুরিপাড়া গ্রামের নরসুন্দর মজিবর রহমান (৪৫) ও গুটিরডাঙ্গা উচ্চবিদ্যালয়ের দশম শ্রেণির ছাত্র তাজকুল ইসলাম (১৫)। আহত ব্যক্তিরা হলেন উপজেলার কালুপাড়া গ্রামের নবম শ্রেণির ছাত্র সাগর হোসেন (১৪), কৃষক নুরন্নবীর ছেলে ফেরদৌস রহমান (১২)। হানিফুল ইসলাম (২০), রশিদুল ইসলাম (১৫) ও পদাগঞ্জ গ্রামের আলমগীর হোসেন (৩৫)। তাঁদের বদরগঞ্জ উপজেলা স্বাস্থ্য কমপ্লেক্সে ভর্তি করা হয়েছে। স্থানীয় বাসিন্দা ও উপজেলা স্বাস্থ্য কমপ্লেক্স সূত্রে জানা যায়, আজ সকাল থেকে উপজেলায় বৃষ্টি শুরু হয়। দুপুরের দিকে বৃষ্টি কমলে মধুপুর কাজীপাড়া গ্রামের কৃষক নুরন্নবী গোয়াল থেকে গরু বের করার সময় বজ্রপাতে নিহত হন। এ সময় আহত হয় তাঁর ছেলে ফেরদৌস রহমান (১২)। বজ্রপাতের দ্বিতীয় ঘটনাটি ঘটেছে উপজেলার গুটিরডাঙ্গারহাটে। স্থানীয় হাটের একটি মুদি দোকানের সামনে দাঁড়িয়েছিল নরসুন্দর মজিবর রহমান ও স্কুলছাত্র তাজকুল ইসলাম। বজ্রপাতে তারা ঘটনাস্থলে নিহত হয়। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/204412/%E0%A6%95%E0%A6%BE%E0%A6%B2%E0%A6%AC%E0%A7%88%E0%A6%B6%E0%A6%BE%E0%A6%96%E0%A7%80-%E0%A6%95%E0%A7%87%E0%A7%9C%E0%A7%87-%E0%A6%A8%E0%A6%BF%E0%A6%B2-%E0%A7%A7%E0%A7%AF-%E0%A6%AA%E0%A7%8D%E0%A6%B0%E0%A6%BE%E0%A6%A3--
--বজ্রপাত বজ্র আহত ক্ষতি ঝড় নিহত বিধ্বস্ বৃষ্টি মারা মৃত্যু হত --
--কালবৈশাখী কেড়ে নিল ১৯ প্রাণ--
--আপডেট: ০২:৫০, এপ্রিল ২৯, ২০১৪--
--দেশব্যাপী তীব্র দাবদাহের পর হঠাৎ বৃষ্টি জনমনে স্বস্তি ফিরিয়ে আনলেও বৃষ্টির সঙ্গে বৈশাখী ঝড় কেড়ে নিয়েছে ১৯ জনের প্রাণ। স্বস্তির বদলে এখন মাতম চলছে সেসব পরিবারে। শুধু প্রাণই নয়, ঝড়ের তাণ্ডবে লন্ডভন্ড হয়ে গেছে অসংখ্য ঘরবাড়ি। ধ্বংস হয়ে গেছে হাজার হাজার একর জমির ফসল। আশ্রয়স্থল আর সম্বল হারিয়ে এখন দিশেহারা অসংখ্য মানুষ। বিদ্যুৎবিচ্ছিন্ন রয়েছে অনেক জনপদ। গত রোববার রাতে দেশের বিভিন্ন জেলার ওপর দিয়ে এ ঝড় বয়ে যায়। গতকাল সোমবারও কোথাও কোথাও আঘাত হানে ঘণ্টায় ৮০ কিলোমিটার বেগের দমকা হাওয়া। কয়েক মিনিটের তাণ্ডবে এখন ভুতুড়ে অনেক গ্রাম। ঝড়ের কবলে পড়ে নেত্রকোনায় নয়জন, সুনামগঞ্জের ধরমপাশায় চারজন, নওগাঁয় তিনজন, সিলেটের কানাইঘাটে একজন, টাঙ্গাইলের মির্জাপুরে একজন এবং পাবনার বেড়ায় ঝড়ের সময় বজ্রপাতে একজনসহ মোট ১৯ জন নিহত হয়েছেন। দৌলতদিয়ায় পদ্মা নদীতে বজ্রপাতে প্রাণ হারান এক জেলে। এ ছাড়া বিভিন্ন স্থানে কয়েক শ আহত হন। ঢাকার বাইরে আমাদের সংশ্লিষ্ট এলাকার নিজস্ব প্রতিবেদক, আঞ্চলিক কার্যালয় ও প্রতিনিধিদের পাঠানো খবর: নেত্রকোনা: নেত্রকোনায় নয়জনই ঘরের নিচে চাপা পড়ে মারা যান। তাঁদের মধ্যে চারজনই একই পরিবারের। তাঁরা হলেন কলমাকান্দা উপজেলার কৈলাটি ইউনিয়নের বিষমপুর গ্রামের আবদুল মোতালেবের স্ত্রী আফরোজা বেগম (৩৫), তাঁদের ছেলে সাগর মিয়া (১০), রাসেল মিয়া (৬) ও রানা মিয়া (৪)। এ ছাড়া ওই উপজেলায় আরও দুজনের মৃত্যু হয়েছে। তাঁরা হলেন রানীগাঁও গ্রামের নেছা (৭০) ও নয়ানগর গ্রামের মামুন (১৪)। নিহত অপর তিনজন হলেন বারহাট্টা উপজেলার গাবড়কান্দা গ্রামের এমদাদ (১৪), মোহনগঞ্জ উপজেলার হরিপুর গ্রামের সোমা আক্তার (৯) ও সদর উপজেলার বর্নি গ্রামের ফজর আলী মুন্সি (৮০)। ঝড়ে সদর, কলমাকান্দা, দুর্গাপুর, বারহাট্টা ও মোহনগঞ্জ উপজেলায় দুই শতাধিক মানুষ আহত হয়েছে। ব্যাপক ক্ষতি হয়েছে ছয় হাজার কাঁচাপাকা বাড়িঘরসহ অর্ধশতাধিক শিক্ষাপ্রতিষ্ঠান ও ফসলের। অনেক উপজেলা গতকাল বিকেল পর্যন্ত বিদ্যুৎবিচ্ছিন্ন ছিল। ধরমপাশা (সুনামগঞ্জ): ধরমপাশায় ঝড়ের সময় ঘরের নিচে চাপা পড়ে ও গাছের চাপায় চারজন নিহত ও চার শতাধিক মানুষ আহত হয়েছে। গুরুতর আহত দুজনকে ময়মনসিংহ মেডিকেল কলেজ হাসপাতালে ভর্তি করা হয়েছে। এ ছাড়া পাঁচ সহস্রাধিক ঘরবাড়ি বিধ্বস্ত হয়েছে। উপড়ে গেছে ১০ সহস্রাধিক গাছপালা। নিহত ব্যক্তিরা হলেন সুখাইড় রাজাপুর দক্ষিণ ইউনিয়নের রাজাপুর নয়াহাটি গ্রামের কাছু মিয়া (৩৬), একই গ্রামের শফিকুল ইসলামের মেয়ে বিবি আক্তার (৭), সদর ইউনিয়নের মহদীপুর গ্রামের সামছু মিয়া (৬৫) ও বংশীকুণ্ডা দক্ষিণ ইউনিয়নের দাতিয়াপাড়া গ্রামের দুধ মিয়া (৫০)। নোয়াবন্দ গ্রামের কৃষক রজব আলী (৭৫) বলেন, ‘এই বান আমার জীবনেও দেহি নাই। জমির ফসল, ঘরবাড়ি সবকিছু তছনছ কইর‌্যা দিছে। অনে কী যে অইব তা ওপরওয়ালাই জানেন।’ ধরমপাশা উপজেলা কৃষি কর্মকর্তা এ ওয়াই এম আমিনুল ইসলাম জানান, ঝড়ে এখানকার ১০টি ইউনিয়নের এক হাজার হেক্টর বোরো জমির ধান সম্পূর্ণ বিনষ্ট হয়েছে। আদমদীঘি (বগুড়া): রোববার রাত সাড়ে ১০টার দিকে নওগাঁ শহরের বালুডাঙ্গা বাসস্ট্যান্ড-সংলগ্ন চকবিরাম এলাকায় ঘরের ছাউনি উড়ে তার নিচে চাপা পড়ে আবু ইসা (২৫) মারা যান। একই সময় পত্নীতলা উপজেলার শীতল গ্রামে জমিতে সেচ দেওয়ার সময় বজ্রপাতে মারা যান কৃষক মাহমুদুল হক (২৮)। বদলগাছী উপজেলার সোয়াশা গ্রামের পিয়াস নামের তিন বছর বয়সী একটি শিশু মারা গেছে গাছের ডালের আঘাতে। ঝড়ে জেলার বিভিন্ন এলাকায় উঠতি বোরো ধান ও ভুট্টাসহ মৌসুমি ফসলের ব্যাপক ক্ষতি হয়েছে। একটি শিক্ষাপ্রতিষ্ঠানসহ ৩০টি বাড়ির ঘরের টিন উড়ে গেছে শেরপুরে। গোয়ালন্দ (রাজবাড়ী): ঝোড়ো বাতাসের কারণে গতকাল ভোরে এক ঘণ্টা ও আগের রাতে দেড় ঘণ্টা দৌলতদিয়া-পাটুরিয়া নৌপথে লঞ্চ ও ফেরিসহ অন্যান্য নৌযান চলাচল বন্ধ ছিল। দুই দফায় প্রায় আড়াই ঘণ্টার মতো যানবাহন পারাপার বন্ধ থাকায় উভয় ঘাটে কয়েক শ গাড়ি আটকা পড়ে। সকাল পৌনে সাতটার দিকে বাতাসের গতিবেগ কমে এলে পুনরায় নৌযান চলাচল স্বাভাবিক হয়। এদিকে ঝড়ের মধ্যে গতকাল সকালে দৌলতদিয়ার পদ্মা নদীতে মাছ ধরার সময় বজ্রপাতে ফরিদ শেখ (৩০) নামের এক জেলে মারা যান। এ সময় তাঁর সঙ্গে থাকা ছোট ভাই ফরহাদ শেখও (২৫) গুরুতর আহত হন। তাঁদের বাড়ি পাবনার বেড়া উপজেলার মোহনগঞ্জ গ্রামে। নীলফামারী: নীলফামারী বিদ্যুৎ উন্নয়ন বোর্ডের নির্বাহী প্রকৌশলী রুবেল ইসলাম বলেন, ঝড়ে বিদ্যুৎ সরবরাহ লাইনের ওপর গাছ পড়ে ও বিভিন্ন স্থানে তার ছিঁড়ে পড়ায় রোববার রাত আটটা থেকে সদর, ডোমার, ডিমলা, জলঢাকা ও কিশোরগঞ্জ উপজেলায় বিদ্যুৎ সরবরাহ বন্ধ হয়ে যায়। রাত একটার দিকে নীলফামারী শহরে বিদ্যুৎ সরবরাহ স্বাভাবিক করা হয়। কিন্তু অন্যান্য উপজেলায় গতকাল বিকেল চারটা পর্যন্ত বিদ্যুৎ সরবরাহ স্বাভাবিক করা যায়নি। এ ছাড়া ঝড়ে বিভিন্ন উপজেলায় সহস্রাধিক ঘরবাড়ি ও গাছপালা ভেঙে পড়ে। মারাত্মক ক্ষতি হয় উঠতি ভুট্টাখেতের। সিলেট: জেলার কানাইঘাট উপজেলায় ঝড়ের কবলে পড়ে নিহত হন আলতাফুন্নেছা (৫৫)। তিনি উপজেলার লক্ষ্মীপ্রসাদ ইউনিয়নের গোরকপুর গ্রামের মৃত ইয়াকুব আলীর স্ত্রী। এ ছাড়া ঝড়ে অন্তত ১৫ জন আহত হন। ঝড়ে সিলেট নগরের বিভিন্ন স্থানে প্রচুর গাছপালা উপড়ে পড়েছে। গাছপালা পড়ে বিদ্যুতের লাইন বিচ্ছিন্ন হওয়ায় গতকাল বিকেল পর্যন্ত অধিকাংশ স্থানে বিদ্যুৎ সরবরাহ স্বাভাবিক হয়নি। জেলার ১২ উপজেলায় অর্ধশতাধিক কাঁচা ঘর ও দুই শতাধিক গাছপালা ক্ষতিগ্রস্ত হওয়ার খবর পাওয়া গেছে। মির্জাপুর উপজেলা সদরের বাওয়ার কুমারজানি বাইপাস এলাকায় রোববার রাতে টিনের চাল পড়ে রাজিব (১৫) নামের এক কাঠমিস্ত্রি মারা যান। এ ছাড়া জয়পুরহাট, শেরপুর, মৌলভীবাজার জেলার বিভিন্ন উপজেলায় অসংখ্য গ্রাম লন্ডভন্ড হয়ে গেছে ঝড়ে। বিপর্যস্ত হয়ে পড়েছে বিদ্যুৎ ব্যবস্থা। ঝড়ে সবচেয়ে বেশি ক্ষতি হয়েছে পাকা বোরো ফসলের। তা ছাড়া কলাবাগান, ভুট্টাবাগানেরও ক্ষতি হয়েছে। উপড়ে গেছে হাজার হাজার গাছপালা। ঝরে পড়েছে গুটি আম। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/38630/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মৃত্যু হত --
--বজ্রপাতে মৃত্যু--
--আপডেট: ০১:৩৩, আগস্ট ১৫, ২০১৩--
--ঠাকুরগাঁও সদর উপজেলার রাজাগাঁও গ্রামে গতকাল বুধবার সকালে বজ্রপাতে কালু মোহামঞ্চদ (৩০) নামের এক কৃষকের মৃত্যু হয়েছে। এ ঘটনায় আরও চারজন আহত হয়েছেন। বেলা ১১টার দিকে হঠাৎ ভারী বৃষ্টিপাতের সঙ্গে বজ্রপাত শুরু হয়। এ সময় বাড়ির পাশে রোপা আমনে নিড়ানি দেওয়ার সময় কালু মোহামঞ্চদ বজ্রপাতে ঝলসে যান। ঘটনাস্থলেই তাঁর মৃত্যু হয়। আহত চারজনকে উদ্ধার করে ঠাকুরগাঁও আধুনিক সদর হাসপাতালে ভর্তি করা হয়। তাঁরা হলেন শহিদুল ইসলাম, মো. আসাদুল, আক্কেল আলী ও ঝর্ণা বেগম। l  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/229951/%E0%A6%9A%E0%A6%BE%E0%A6%B0-%E0%A6%9C%E0%A7%87%E0%A6%B2%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A7%9F%E0%A6%9C%E0%A6%A8%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%BE%E0%A6%A3%E0%A6%B9%E0%A6%BE%E0%A6%A8%E0%A6%BF--
--বজ্রপাত বজ্র আহত ঝড় নিহত প্রাণহানি বৃষ্টি মারা মৃত্যু হত --
--চার জেলায় বজ্রপাতে নয়জনের প্রাণহানি--
--আপডেট: ০২:৩১, মে ৩১, ২০১৪--
--চার জেলায় গতকাল শুক্রবার বজ্রপাতে নয়জনের প্রাণহানি ঘটেছে৷ এর মধ্যে নওগাঁর মহাদেবপুর ও পোরশা উপজেলায় ছয়জন মারা গেছে৷ বজ্রপাতের এসব ঘটনায় আহত হয়েছে অর্ধশতাধিক৷ দুর্যোগ ব্যবস্থাপনা অধিদপ্তর নয়জনের প্রাণহানির কথা স্বীকার করেছে৷ নওগাঁ: প্রত্যক্ষদর্শী ও নওগাঁর মহাদেবপুর থানার ভারপ্রাপ্ত কর্মকর্তা মো. এনায়েত উদ্দিন জানান, উপজেলার সরস্বতীপুর হাটে বজ্রপাতে পাঁচজন মারা গেছেন৷ গতকাল ছিল সরস্বতীপুরের সাপ্তাহিক হাটের দিন৷ সকাল সাড়ে সাতটার দিকে ঝড়-বৃষ্টি শুরু হয়৷ এ সময় বজ্রপাতে ঘটনাস্থলেই তিনজন মারা যান৷ পরে উপজেলা স্বাস্থ্য কমপ্লেক্সে নিয়ে যাওয়ার পথে আরও দুজনের মৃত্যু হয়৷ নিহত ব্যক্তিরা হলেন নওগাঁ সদর উপজেলার ফারাদপুর গ্রামের আজিজার রহমান (৪০), মহাদেবপুরের চৌমাশিয়া গ্রামের হাফিজুর রহমান (৪২), উত্তরগ্রাম পূর্বপাড়ার শামসুল আলম (৩৫), দাশড়া গ্রামের ইয়াকুব আলী (২০) ও ভীমপুর গ্রামের আফজাল হোসেন (২৫)৷ এ ঘটনায় ৫০ জন আহত হন৷ আহতদের মধ্যে চারজনকে রাজশাহী মেডিকেল কলেজ হাসপাতালে এবং দুজনকে নওগাঁ সদর হাসপাতালে ভর্তি করা হয়েছে৷ অন্যদের ভর্তি করা হয়েছে উপজেলা স্বাস্থ্য কমপ্লেক্সে৷ এদিকে সকাল সাড়ে নয়টার দিকে নওগাঁর পোরশা উপজেলার পাথরডাঙ্গা গ্রামে সাবিনা ইয়াসমীন (৩৫) নামের এক গৃহবধূর মৃত্যু হয়েছে৷ ঝড়ের সময় বাড়ির পাশে আম কুড়াতে গেলে বজ্রপাতে তাঁর মৃত্যু হয় বলে জানা গেছে৷ তিনি গ্রামের নূর মোহাম্মদের স্ত্রী৷ ব্রাহ্মণবাড়িয়া: ব্রাহ্মণবাড়িয়া সদর উপজেলার মাছিহাতা ইউনিয়নের আটলা গ্রামে গতকাল দুপুরে বজ্রপাতে মারা গেছে পায়েল মিয়া (১৬)৷ এলাকাবাসী ও পুলিশ সূত্র জানায়, পায়েল বেলা একটার দিকে গ্রামের মাঠে গরু চড়াতে যায়৷ এ সময় বৃষ্টির সঙ্গে বজ্রপাতে তার মৃত্যু হয়৷ পায়েল শান্টু মিয়ার ছেলে৷ এ ঘটনায় তিনজন আহত হন৷ তাঁরা হলেন একই গ্রামের শাহজাহান মিয়া (২৪), নান্টু মিয়া (২০) ও খাদিজা বেগম (১২)৷ তিনজনকেই ব্রাহ্মণবাড়িয়া সদর হাসপাতালে ভর্তি করা হয়েছে৷ বগুড়া: জেলার নন্দীগ্রাম উপজেলায় ঝড়ের সময় আম কুড়াতে গিয়ে খাদিজা বেগম (৩৮) নামের এক গৃহবধূর মৃত্যু হয়েছে৷ উপজেলার থালতা-মাঝগ্রাম ইউনিয়নের বাটদীঘি গ্রামে এ বজ্রপাতের ঘটনা ঘটে৷ নিহত খাদিজার স্বামী জিয়াউর রহমান প্রবাসী৷ পারিবারিক সূত্রে জানা গেছে, গতকাল সকাল সাড়ে সাতটার দিকে ঝড়-বৃষ্টি শুরু হলে খাদিজা আম কুড়াতে বাড়ির বাইরে যান৷ এ সময় বজ্রপাতে ঘটনাস্থলেই তাঁর মৃত্যু হয়৷ চাঁপাইনবাবগঞ্জ: জেলার গোমস্তাপুর উপজেলার মাস্টারপাড়ায় গতকাল সকালে বজ্রপাতে সুমেরা বেগম (৩১) নামের এক গৃহবধূর মৃত্যু হয়৷ তিনি গ্রামের মিজানুর রহমানের স্ত্রী৷ গোমস্তাপুর থানার ভারপ্রাপ্ত কর্মকর্তা ফিরোজ আহমেদ জানান, সকাল সাড়ে ছয়টার দিকে বাড়ির পাশের একটি বাগানে আম কুড়ানোর সময় বজ্রপাত হলে ঘটনাস্থলেই মারা যান সুমেরা৷ এ বছর বজ্রপাতে গতকালই প্রথম নয়জনের মৃত্যু ঘটল বলে জানান দুর্যোগ ব্যবস্থাপনা অধিদপ্তরের মহাপরিচালক মোহাম্মদ আবদুল ওয়াজেদ৷ গতকাল সন্ধ্যায় তিনি প্রথম আলোকে বলেন, সাম্প্রতিক সময়ে বজ্রপাতের প্রকোপ বেড়ে গেছে৷ টর্নেডোর সঙ্গে এটি আসে৷ এর দ্রুত আগাম সতর্কতা সব দেশের মতো বাংলাদেশেও করা সম্ভব হয় না৷ গতকাল নওগাঁয় যাঁরা নিহত হয়েছেন, তাত্ক্ষিণকভাবে তাঁদের পরিবারকে জেলা প্রশাসক ২০ হাজার টাকা করে দিয়েছেন বলে জানান আবদুল ওয়াজেদ৷ প্রতিটি জেলায় নিহতদের পরিবারকে সমপরিমাণ অর্থ দেওয়ার নির্দেশ আছে৷ আর আহতদের পাঁচ থেকে ১০ হাজার টাকা করে দেওয়ার নির্দেশ আছে বলেও জানান তিনি৷ গত বছরের মার্চ থেকে সেপ্টেম্বর মাস পর্যন্ত দেশে বজ্রপাতে ১৮০ জন মারা যান বলে বেসরকারি সংগঠন বাংলাদেশ দুর্যোগ ফোরাম সূত্রে জানা যায়৷ বড় গাছের অভাব বজ্রপাতের একটা কারণ বলে মনে করেন দুর্যোগ ব্যবস্থাপনা-সংশ্লিষ্ট গবেষকেরা৷ গতকালের প্রতিটি বজ্রপাত ঘটেছে খোলা প্রান্তরে৷ এর পাশাপাশি মুঠোফোন বা কৃষিকাজের ধাতব যন্ত্রাংশের পরিমাণ বৃদ্ধি পাওয়ায় বজ্রপাতের সংখ্যা বেড়ে গেছে বলে মনে করেন তাঁরা৷ তবে বজ্রপাতের কারণ, কোন অঞ্চলে এর বেশি প্রকোপ রয়েছে, সেসব নির্ণয় বা মানুষকে সতর্ক করার মতো পর্যাপ্ত গবেষণার অভাব রয়েছে বলে জানান আবদুল ওয়াজেদ৷ এর কারণ নিয়ে যথেষ্ট গবেষণা হওয়া উচিত বলে মত দেন তিনি৷ (প্রতিবেদন তৈরিতে সহায়তা করেছেন আদমদীঘি (বগুড়া) প্রতিনিধি; ব্রাহ্মণবাড়িয়া প্রতিনিধি; বগুড়া প্রতিনিধি ও চাঁপাইনবাবগঞ্জ প্রতিনিধি) ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/240049/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মৃত্যু হত --
--বজ্রপাতে মৃত্যু--
--আপডেট: ০০:৪৭, জুন ১৩, ২০১৪--
--মৌলভীবাজারের কমলগঞ্জের ঢুপাটিলা গ্রামে বজ্রপাতে এক কৃষকের মৃত্যু হয়েছে৷ গতকাল দুপুরে বৃষ্টিপাত শুরু হয়৷ এ সময় ঢুপাটিলা গ্রামের শামছুল হক (২৮) খেতে কাজ করছিলেন। একপর্যায়ে হঠাৎ বজ্রপাত হয়৷ এতে শামছুল আহত হন৷ তাঁকে উদ্ধার করে মৌলভীবাজার সদর হাসপাতালে নিয়ে গেলে কর্তব্যরত চিকিৎসক মৃত ঘোষণা করেন। উপজেলা নির্বাহী কর্মকর্তা মোহাম্মদ জাহিদুল ইসলাম ঘটনার সত্যতা নিশ্চিত করেছেন৷  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/238597/%E0%A6%95%E0%A6%BF%E0%A6%B6%E0%A7%87%E0%A6%BE%E0%A6%B0%E0%A6%97%E0%A6%9E%E0%A7%8D%E0%A6%9C-%E0%A6%93-%E0%A6%9C%E0%A7%81%E0%A7%9C%E0%A7%80%E0%A6%A4%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%9A%E0%A6%BE%E0%A6%B0%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মারা মৃত্যু হত --
--কিশোরগঞ্জ ও জুড়ীতে বজ্রপাতে চারজনের মৃত্যু--
--আপডেট: ০২:০৪, জুন ১১, ২০১৪--
--কিশোরগঞ্জের ভৈরবে গতকাল মঙ্গলবার বজ্রপাতে এক স্কুলছাত্রের মৃত্যু হয়েছে ও আরও দুজন আহত হয়েছে৷ আর ইটনায় বজ্রপাতে এক জেলে মারা গেছে ও আরও দুই নারী আহত হয়েছেন৷ একই দিন মৌলভীবাজারের জুড়ী উপজেলায় বজ্রপাতে দুই তরুণের মৃত্যু হয়েছে৷ ভৈরবে মারা যাওয়া স্কুলছাত্রের নাম মোহন মিয়া (১৭)৷ সে ভৈরবের শিমুলকান্দি উচ্চবিদ্যালয়ের নবম শ্রেণির ছাত্র ছিল৷ ইটনা উপজেলায় মারা যাওয়া জেলের নাম আবদুল হাই (৪০)৷ তিনি ওই উপজেলার রায়টুটি গ্রামের বাসিন্দা৷ প্রত্যক্ষদর্শী সূত্রে জানা গেছে, গতকাল বেলা দুইটার দিকে বৃষ্টি শুরু হয়। এ সময় ভৈরব উপজেলার শিমুলকান্দি গ্রামের তরুণেরা স্থানীয় একটি মাঠে ফুটবল খেলছিলেন। পৌনে তিনটার দিকে সেখানে বজ্রপাতে ঘটনাস্থলে মোহন মারা যায় এবং হযরত আলী ও বাদশা মিয়া আহত হয়৷ আহত ব্যক্তিদের আশঙ্কাজনক অবস্থায় স্থানীয় একটি ক্লিনিকে ভর্তি করা হয়েছে। মোহন শিমুলকান্দি গ্রামের আবু বক্করের ছেলে৷ স্থানীয় লোকজন জানান, গতকাল সকালে নৌকা নিয়ে ইটনা উপজেলার রায়টুটি গ্রামের আড়ালিয়া খালে মাছ ধরতে যান আবদুল হাই৷ দুপুর একটার দিকে বৃষ্টি শুরু হয়। একপর্যায়ে বজ্রপাতে তিনি ঘটনাস্থলেই মারা যান। অপর দিকে গতকাল বেলা দেড়টার দিকে একই উপজেলার সদর ইউনিয়নের বড়হাটি গ্রামে বজ্রপাতে তালেমা বেগম (৪৫) ও লাহুমা বেগম (২০) নামের দুই গৃহবধূ আহত হন। ওই সময় তাঁরা বাড়ির আঙিনায় কাজ করছিলেন৷ তাঁদের উপজেলা স্বাস্থ্য কমপ্লেক্সে ভর্তি করা হয়েছে। মৌলভীবাজারের জুড়ী উপজেলার কাপনাপাহাড় চা-বাগানে গতকাল বিকেলে বজ্রপাতে দুই তরুণের মৃত্যু হয়েছে। তাঁরা হলেন, বাগানের পাকাটিলা এলাকার বাসিন্দা চা-শ্রমিক দুখিয়া পাসির ছেলে কুশল পাসি (২৯) ও মনোজ রায়ের ছেলে রতন রায় (১৮)। পুলিশ ও প্রত্যক্ষদর্শীদের সূত্রে জানা গেছে, কুশল ও রতন বাগানের ডাক্তার বাংলোর কাছে জ্বালানি কাঠ সংগ্রহ করছিলেন। বেলা সাড়ে তিনটার দিকে মুষলধারে বৃষ্টি শুরু হয়। এ সময় বজ্রপাতে ঘটনাস্থলেই তাঁরা মারা যান। খবর পেয়ে বিকেল পাঁচটার দিকে পুলিশ ঘটনাস্থলে গিয়ে লাশ উদ্ধার করে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/219700/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মৃত্যু --
--বজ্রপাতে মৃত্যু--
--০০:১৮, মে ১৯, ২০১৪--
--মৌলভীবাজার সদর উপজেলার আমতৈল ইউনিয়নের দেবাই জগৎসী গ্রামে বজ্রপাতে আলমগীর মিয়া (৩৫) নামের এক ব্যক্তির মৃত্যু হয়েছে। গতকাল রোববার সকালে বৃষ্টির সঙ্গে হঠাৎ করে বজ্রপাত শুরু হয়। এ সময় আলমগীরের মৃত্যু হয়। তিনি ওই গ্রামের মো. আকলু মিয়ার ছেলে। আমতৈল ইউনিয়ন পরিষদের (ইউপি) চেয়ারম্যান সুজিত দাস প্রথম আলোকে বলেন, ‘আমি বজ্রপাতে আলমগীরের মৃত্যুর বিষয়টি এলাকাবাসীর মাধ্যমে শুনেছি৷’ মৌলভীবাজার প্রতিনিধি ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/177424/%E0%A6%95%E0%A6%B2%E0%A6%BE%E0%A6%AA%E0%A6%BE%E0%A7%9C%E0%A6%BE%E0%A7%9F-%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A7%8E%E0%A6%B8%E0%A7%8D%E0%A6%AA%E0%A7%83%E0%A6%B7%E0%A7%8D%E0%A6%9F-%E0%A6%B9%E0%A7%9F%E0%A7%87-%E0%A6%97%E0%A7%83%E0%A6%B9%E0%A6%AC%E0%A6%A7%E0%A7%82%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মারা --
--কলাপাড়ায় বিদ্যুৎস্পৃষ্ট হয়ে গৃহবধূর মৃত্যু--
--আপডেট: ০২:৪৯, মার্চ ২৬, ২০১৪--
--পটুয়াখালীর কলাপাড়ায় বিদ্যুৎস্পৃষ্ট হয়ে মারা গেছেন মনোয়ারা বেগম (৪৫) নামে এক গৃহবধূ। গত সোমবার রাতে উপজেলার চম্পাপুর ইউনিয়নের দেবপুর গ্রামে এ ঘটনা ঘটেছে। সোমবার রাত ১১টার দিকে হঠাৎ বজ্রপাত ও প্রবল বৃষ্টি শুরু হলে আকসিঞ্চক মনোয়ারা বেগমের বাড়ির একটি বড় রেইনট্রি গাছের ওপর একটি বজ্রপাত হয়। এতে গাছের একটি ডাল ভেঙে বিদ্যুতের তার ছিঁড়ে মনোয়ারা বেগমের ঘরের টিনের চালের ওপর পড়ে। এতে গোটা ঘর বিদ্যুতায়িত হয়। ঘরের দরজার সঙ্গে বিদ্যুৎস্পৃষ্ট হয়ে তিনি ঘটনাস্থলেই মারা যান। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/175839/%E0%A6%9F%E0%A7%87%E0%A6%95%E0%A6%A8%E0%A6%BE%E0%A6%AB%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A6%BE%E0%A6%A6%E0%A7%8D%E0%A6%B0%E0%A6%BE%E0%A6%B8%E0%A6%BE-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র নিহত মারা হত --
--টেকনাফে বজ্রপাতে মাদ্রাসা ছাত্রীর মৃত্যু--
--আপডেট: ০১:১০, মার্চ ২৪, ২০১৪--
--কক্সবাজারের টেকনাফ উপজেলার হ্নীলা ইউনিয়নের হোয়াব্রাং গ্রামে গতকাল রোববার বেলা একটার দিকে বজ্রপাতে এক মাদ্রাসাছাত্রী মারা গেছে। পুলিশ ও নিহত ছাত্রীর পরিবার সূত্র জানায়, গতকাল দুপুরে হোয়াব্রাং গ্রামের বাসিন্দা আবদুল গফুরের শিশুকন্যা আকাশ মণি (৭) মাদ্রাসা থেকে বাড়ি ফেরার পথে বজ্রপাতে মারা যায়। জানতে চাইলে টেকনাফ মডেল থানার ভারপ্রাপ্ত কর্মকর্তা (ওসি) রণজিৎ কুমার বড়ুয়া ঘটনার সত্যতা নিশ্চিত করেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/12260/%E0%A6%A4%E0%A6%BF%E0%A6%A8%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মৃত্যু --
--তিনজনের মৃত্যু--
--আপডেট: ০২:৩৯, জুন ২০, ২০১৩--
--শেরপুরের ঝিনাইগাতী ও নালিতাবাড়ী উপজেলায় গতকাল বুধবার বিকেলে বজ্রপাতে তিনজনের মৃত্যু হয়েছে। তাঁরা হলেন ঝিনাইগাতী উপজেলার ডেফলাই গ্রামের আবুল হোসেনের স্ত্রী রেণু বেগম (৪০) ও রাংটিয়া গ্রামের আবদুল লতিফ (৫০) এবং নালিতাবাড়ী উপজেলার চান্দেরনন্নী গ্রামের হাকিম খাঁ (৫৫)। শেরপুর ও নালিতাবাড়ী প্রতিনিধি। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/1560/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%B6%E0%A6%BF%E0%A6%B6%E0%A7%81%E0%A6%B8%E0%A6%B9-%E0%A6%A4%E0%A6%BF%E0%A6%A8-%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত বৃষ্টি মারা মৃত্যু হত --
--বজ্রপাতে দুই শিশুসহ তিন জনের মৃত্যু--
--আপডেট: ০২:৫০, মে ১৩, ২০১৩--
--মৌলভীবাজারের কমলগঞ্জ উপজেলার মাধবপুর ইউনিয়নের পাত্রকলা চা-বাগানে গতকাল রোববার বজ্রপাতে দুই শিশুর মৃত্যু হয়েছে। একইদিন কিশোরগঞ্জের অষ্টগ্রাম উপজেলার দেওঘর ইউনিয়নের আলীনগর গ্রামে বজ্রপাতে শহীদুল্লাহ (৩০) নামের এক কৃষকের মৃত্যু হয়েছে। পাত্রকলা চা-বাগানের ব্যবস্থাপক মো. শামছুল ইসলাম জানান, দুপুর পৌনে ১২টায় আকাশ কালো হয়ে ঝড়-বাতাস বইতে শুরু করে। এ সময় বজ্রপাত শুরু হলে চা-বাগানের শ্রমিক বাবুলের ছেলে সুনীল (১৩) ও সুজার ছেলে গণেশ (১৫) ঘটনাস্থলেই মারা যায়। মাধবপুর ইউনিয়ন পরিষদের চেয়ারম্যান পুষ্পকুমার কানু বজ্রপাতে দুই শিশুর মৃত্যুর ঘটনা নিশ্চিত করেছেন। পুলিশ ও এলাকাবাসী জানান, বেলা তিনটার দিকে শহীদুল্লাহ দেওঘর ইউনিয়নের একটি হাওর থেকে বোরো ধান নিয়ে বাড়ি ফিরছিলেন। এ সময় বৃষ্টির সঙ্গে বজ্রপাত হয়। বজ্রপাতে শহীদুল্লাহ বাড়ির উঠানে মারা যান। বাজ পড়ে আহত হয়েছেন একই গ্রামের আবদুল করিমের স্ত্রী আম্বিয়া খাতুন (২৮)। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/50626/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%95%E0%A6%B2%E0%A7%87%E0%A6%9C%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B8%E0%A6%B9-%E0%A6%A6%E0%A7%81%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মৃত্যু --
--বজ্রপাতে কলেজছাত্রসহ দুজনের মৃত্যু--
--আপডেট: ০৩:১২, সেপ্টেম্বর ২৬, ২০১৩--
--মুন্সিগঞ্জ সদর উপজেলার চরকেওয়ার ইউনিয়নের চরঝাপটা গ্রামের মেঘনা নদীর তীরে গতকাল বুধবার বজ্রপাতে এক কলেজছাত্রসহ দুজনের মৃত্যু হয়েছে। মৃত ব্যক্তিরা হলেন চরঝাপটা গ্রামের নিজাম বেপারীর ছেলে সরকারি হরগঙ্গা কলেজের স্নাতক (সম্মান) প্রথম বর্ষের ছাত্র মো. মামুন (২০) ও একই গ্রামের হানিফ সরকারের ছেলে জিয়াউর রহমান (৩০)। জিয়াউর পেশায় জেলে। মামুন ও জিয়াউর সম্পর্কে মামাতো-ফুফাতো ভাই। সদর থানার ভারপ্রাপ্ত কর্মকর্তা (ওসি) শহিদুল ইসলাম ওই দুজনের মৃত্যুর ঘটনা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/11872/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A8--
--বজ্রপাত বজ্র আহত নিহত বৃষ্টি মারা হত --
--রাজধানীতে বজ্রপাতে নিহত ২--
--আপডেট: ১৬:০২, জুন ১৯, ২০১৩--
--রাজধানীর গুলশান-২ নম্বর এলাকায় আজ বুধবার বেলা তিনটার দিকে বজ্রপাতে দুই নির্মাণশ্রমিক নিহত হয়েছেন। তাত্ক্ষণিকভাবে তাঁদের পরিচয় জানা যায়নি। এ ঘটনায় আরও আটজন আহত হয়েছেন। গুলশান থানার ভারপ্রাপ্ত কর্মকর্তা (ওসি) রফিকুল ইসলাম প্রথম আলো ডটকমকে বলেন, আজ বেলা তিনটার দিকে গুঁড়ি গুঁড়ি বৃষ্টি হচ্ছিল। এ সময় জাপান ও মার্কিন দূতাবাসের মধ্যবর্তী এলাকায় বজ্রপাতে দুই নির্মাণশ্রমিক মারা যান। আহত হন আট জন। আহতদের হাসপাতালে ভর্তি করা হয়েছে। ওই শ্রমিকেরা দুপুরের খাবার শেষে রাস্তার পাশে বসে বিশ্রাম নিচ্ছিলেন বলে জানা গেছে। প্রাথমিকভাবে নিহতদের পরিচয় জানা যায়নি। সহকর্মীদের কাছ থেকে পরিচয় জানার চেষ্টা চলছে।   ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/56615/%E0%A6%A6%E0%A7%81%E0%A6%87-%E0%A6%9C%E0%A7%87%E0%A6%B2%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%B8%E0%A7%8D%E0%A6%AC%E0%A6%BE%E0%A6%AE%E0%A7%80-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B8%E0%A6%B9-%E0%A6%A8%E0%A6%BF%E0%A6%B9%E0%A6%A4-%E0%A7%AC--
--বজ্রপাত বজ্র আহত দুর্ঘটনা নিহত বৃষ্টি হত --
--দুই জেলায় বজ্রপাতে স্বামী-স্ত্রীসহ নিহত ৬--
--আপডেট: ০১:১৭, অক্টোবর ২১, ২০১৩--
--মৌলভীবাজারের শ্রীমঙ্গল ও কুলাউড়া উপজেলায় গতকাল রোববার বজ্রপাতে স্বামী-স্ত্রীসহ পাঁচজন নিহত ও তিনজন আহত হয়েছেন। কিশোরগঞ্জের নিকলী উপজেলায় বজ্রপাতে উজ্জ্বল (২৫) নামের এক যুবক নিহত হয়েছেন। আহত ব্যক্তিদের হাসপাতালে ভর্তি করা হয়েছে। প্রত্যক্ষদর্শী ও পুলিশের বরাত দিয়ে ঢাকার বাইরের প্রতিনিধিদের পাঠানো খবর: শ্রীমঙ্গল (মৌলভীবাজার): উপজেলার সদর ইউনিয়নের বিরাইমপুর গ্রামের আবদুল মজিদের মেয়ে সুমি আক্তার (২০), তাঁর স্বামী শাকিল মিয়া (২৪) ও মজিদের ছেলে রাহী মিয়া (৭) বেলা দুইটার দিকে বুড়বুড়িয়া ছড়ায় গোসল করতে নামেন। এ সময় বজ্রপাতে তাঁরা ঘটনাস্থলেই নিহত হন। শাকিল ও সুমি ঢাকার তেজগাঁও এলাকায় একটি পোশাক কারখানায় কাজ করতেন। ঈদের ছুটিতে শাকিল শ্বশুরবাড়ি বেড়াতে এসে এ দুর্ঘটনার শিকার হন। বেলা আড়াইটার দিকে উপজেলার সিন্দুরখান ইউনিয়নের শ্রীগাঁও গ্রামে নিজ বাড়ির আঙিনায় বজ্রপাতে তুরুপ মিয়া (৫৮) নিহত হয়েছেন। থানার উপপরিদর্শক (এসআই) জাহাঙ্গীর হোসেন সরদার ঘটনার সত্যতা নিশ্চিত করেছেন। মৌলভীবাজার: কুলাউড়া উপজেলার কর্মধা ইউনিয়নের টাট্টিউলি গ্রামে নিজের ঘরের বারান্দায় বসে দুপুরে গল্প করছিলেন সেলিনা বেগম (২৪), তাঁর মা লতিবুন বেগম (৫০), ভাই শামীম আহমদ (২২) ও তাঁর স্বামী হাফিজ আলী (৩০)। এ সময় বজ্রপাতে ঘটনাস্থলে সেলিনা নিহত ও অপর তিনজন আহত হন। আহত ব্যক্তিদের উপজেলা স্বাস্থ্য কমপ্লেক্সে ভর্তি করা হয়েছে। থানার ভারপ্রাপ্ত কর্মকর্তা (ওসি) মো. হাছানুজ্জামান ঘটনার সত্যতা নিশ্চিত করেছেন। নিকলী (কিশোরগঞ্জ): উপজেলার ভাটি বরাটিয়া উত্তরপাড়া গ্রামের লুক্কু মিয়ার ছেলে উজ্জ্বল গতকাল সিংপুর হাওরে মাছ ধরতে যান। পরে বেলা একটার দিকে হঠাৎ বৃষ্টির সঙ্গে বজ্রপাত হলে ঘটনাস্থলেই তিনি নিহত হন।  থানার ওসি মাহবুব আলম ঘটনার সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/2515/%E0%A6%AA%E0%A7%8D%E0%A6%B0%E0%A6%AC%E0%A6%B2-%E0%A6%AC%E0%A6%B0%E0%A7%8D%E0%A6%B7%E0%A6%A3%E0%A7%87-%E0%A6%A6%E0%A7%81%E0%A6%B0%E0%A7%8D%E0%A6%AC%E0%A6%B2-%E0%A6%AE%E0%A6%B9%E0%A6%BE%E0%A6%B8%E0%A7%87%E0%A6%A8--
--বজ্রপাত বজ্র ক্ষতি নিহত বিধ্বস্ বৃষ্টি মারা হত হতাহত --
--প্রবল বর্ষণে দুর্বল মহাসেন--
--আপডেট: ০২:৪৫, মে ১৭, ২০১৩--
--ঘূর্ণিঝড় মহাসেন বঙ্গোপসাগরে পাঁচ দিনে যে শক্তি অর্জন করেছিল, কয়েক ঘণ্টার বৃষ্টিপাতে তা ক্ষয় হয়ে যায়। ফলে বাংলাদেশের উপকূল অতিক্রমের সময় দুর্বল হয়ে পড়ে ঘূর্ণিঝড়টি।গতকাল বৃহস্পতিবার সকাল সাতটার দিকে পটুয়াখালীর খেপুপাড়ায় আঘাত করে ঝড়টি চট্টগ্রাম ও কক্সবাজারে পৌঁছানোর আগেই দুর্বল হয়ে পড়ে। বিকেল চারটায় মিরসরাইয়ের পাশ দিয়ে খাগড়াছড়ি হয়ে বাংলাদেশ অতিক্রম করে মহাসেন। আবহাওয়া অধিদপ্তর এসব তথ্য জানিয়েছে।আবহাওয়া দপ্তরের পর্যবেক্ষণ অনুযায়ী, সকাল সাতটার দিকে মহাসেনের অগ্রভাগ খেপুপাড়ায় প্রবেশ করে, নয়টার দিকে উপকূল অতিক্রম করে যায়। এ সময় ঘণ্টায় ৯০ থেকে ১০০ কিলোমিটার বেগে ঝোড়ো হাওয়া বয়ে যায় এবং উপকূলে পাঁচ-ছয় ফুট জলোচ্ছ্বাসের সৃষ্টি হয়।মহাসেনের আঘাতে দেয়ালধসে, গাছ পড়ে ও বজ্রপাতে দেশের বিভিন্ন উপকূলে মোট ১৮ জন নিহত হন। ফসল ও সম্পদেরও অনেক ক্ষতি হয়েছে। শুরুতে ঘূর্ণিঝড়টি চট্টগ্রাম ও কক্সবাজার উপকূলের দিকে এগোলেও শেষ পর্যন্ত না যাওয়ায় সেখানে তেমন কোনো ক্ষতি হয়নি।আবহাওয়া অধিদপ্তরের পরিচালক শাহ আলম প্রথম আলোকে বলেন, ভারী বৃষ্টির কারণে মহাসেনের শক্তি ক্ষয় হয়। এ ছাড়া ঝড়টি উপকূলে পৌঁছানো ও অতিক্রম করার সময় জোয়ার শেষ হয়ে ভাটা শুরু হয়েছিল। এতে জলোচ্ছ্বাসের প্রভাবও কম হয়।প্রথম আলোর প্রতিনিধিরা জানান, বরগুনাতেই সাতজন নিহত হন। এ ছাড়া ভোলায় চারজন, কলাপাড়ায় তিনজন, চাঁদপুরে দুজন এবং পটুয়াখালী ও মঠবাড়িয়ায় একজন করে মারা যান। এ ছাড়া ঝড়ের প্রভাবে রাজধানীসহ দেশের বেশির ভাগ এলাকায় দিনভর বৃষ্টি হয়। সবচেয়ে বেশি বৃষ্টিপাত হয়েছে খেপুপাড়ায় ২৩২ মিলিমিটার। এসব এলাকায় প্রবল বৃষ্টির কারণে বাড়িঘর ও রাস্তার বেশ ক্ষতি হয়েছে। বরগুনা, ভোলা ও পটুয়াখালীতে বেড়িবাঁধ ভেঙে অনেক গ্রামে পানি প্রবেশ করেছে। তবে দুর্যোগ ব্যবস্থাপনা ও ত্রাণমন্ত্রী আবুল হাসান মাহমুদ আলী বলেছেন, ঘূর্ণিঝড় মোকাবিলায় আগাম প্রস্তুতির কারণে জানমালের ক্ষয়ক্ষতির ঝুঁকি কমেছে। গতকাল দুপুরে নিজ মন্ত্রণালয়ে সাংবাদিকদের সঙ্গে আলাপকালে মন্ত্রী এ কথা বলেন। বৃষ্টির কারণে দুর্বল মহাসেন: আবহাওয়া দপ্তরের পর্যবেক্ষণ অনুযায়ী, ঝড়টি সকাল সাতটায় খেপুপাড়ায় আঘাত হানে। এ সময় বাতাসের গতিবেগ ছিল ৯০ থেকে ১০০ কিলোমিটার। পটুয়াখালী-বরগুনা-বরিশাল হয়ে ঝড়টি মেঘনা নদী দিয়ে চাঁদপুরের দিকে যাওয়ার সময় আরও বৃষ্টিপাত হওয়ায় এর গতি কমে ৪০ থেকে ৬০ কিলোমিটারে দাঁড়ায়। শেষ পর্যন্ত এটি পার্বত্য চট্টগ্রামের খাগড়াছড়ি অতিক্রম করে ত্রিপুরার দিকে যাওয়ার সময় এর গতিবেগ ছিল ২৫ কিলোমিটার। আবহাওয়া দপ্তর সূত্রে জানা গেছে, ঘূর্ণিঝড়টি ১১ মে বঙ্গোপসাগরের আন্দামান দ্বীপপুঞ্জে সৃষ্টি হওয়ার পর শুরুতে প্রচুর পরিমাণে জলীয় বাষ্প সঞ্চয় করে। পরে এর প্রভাবে শ্রীলঙ্কা ও ভারতের তামিলনাড়ু উপকূলে প্রচণ্ড বৃষ্টি হয়। ১৩ মে থেকে ঝড়টির গতিমুখ বাংলাদেশের দক্ষিণাঞ্চল ও মিয়ানমারের রাখাইন উপকূলের দিকে অগ্রসর হতে থাকে। জাতিসংঘসহ বিভিন্ন আন্তর্জাতিক সংস্থা থেকে ঘূর্ণিঝড় মহাসেনের কারণে বড় ধরনের মানবিক বিপর্যয়ের আশঙ্কা করা হয়। গতকাল বেলা তিনটা পর্যন্ত পটুয়াখালীতে ১২২, বরিশালে ৯৫ ও মাদারীপুরে ৫০ মিলিমিটার বৃষ্টিপাত হয়েছে। চট্টগ্রামের বিভিন্ন উপজেলায় ৩৭ থেকে ৪০ মিলিমিটার বৃষ্টিপাত হয়েছে। রাজধানীতে সকাল থেকে থেমে থেমে বৃষ্টি হলেও সকাল ছয়টা থেকে দুপুর ১২টা পর্যন্ত সব মিলিয়ে বৃষ্টিপাতের পরিমাণ ছিল ৪৫ মিলিমিটার। আবহাওয়া দপ্তর থেকে আজও দেশের বিভিন্ন স্থানে ভারী ও অন্যান্য স্থানে মাঝারি বৃষ্টিপাতের সম্ভাবনা আছে বলে পূর্বাভাস দেওয়া হয়েছে। ক্ষয়ক্ষতি: ঘূর্ণিঝড়ে বরগুনা ও পটুয়াখালীতে সবচেয়ে বেশি ক্ষয়ক্ষতি হয়েছে। বরগুনার ছয়টি উপজেলার ৪২টি ইউনিয়নে এক হাজারের বেশি বসতঘর, পাঁচটি শিক্ষাপ্রতিষ্ঠান সম্পূর্ণ বিধ্বস্ত হয়েছে। উপড়ে পড়েছে অসংখ্য গাছপালা। প্রবল বর্ষণ ও জোয়ারের পানিতে ভেসে গেছে জেলার প্রায় ৭০০ মাছের ঘের ও তিন হাজারের বেশি পুকুরের মাছ। জেলার বেশির ভাগ এলাকা হাঁটুপানির নিচে ডুবে গেছে। ঘূর্ণিঝড় মহাসেনের আঘাতে পটুয়াখালীর কলাপাড়া (খেপুপাড়া) উপজেলা লন্ডভন্ড হয়ে গেছে। বিধ্বস্ত হয়েছে ঘর, উড়ে গেছে শিক্ষাপ্রতিষ্ঠানের ভবন, উপড়ে পড়েছে গাছ ও বিদ্যুতের খুঁটি। সাগর থেকে ফুঁসে ওঠা জোয়ারে ছিন্নভিন্ন হয়ে গেছে কুয়াকাটা সৈকত। উপজেলার রামনাবাদ, আন্দারমানিক নদী থেকে ফুঁসে ওঠা জোয়ারে অনেক মাছের ঘের, পুকুর তালিয়ে ভেসে গেছে মাছ। কলাপাড়া উপজেলা সদরের সঙ্গে সমুদ্রসৈকত কুয়াকাটাসহ প্রত্যন্ত অঞ্চলের যোগাযোগ বিচ্ছিন্ন রয়েছে। সকাল নয়টায় বরিশালের উপকূলীয় এলাকায় মহাসেন আঘাত হানে। ঝড়ে জেলার ১০ উপজেলার অনেক কাঁচা ঘরবাড়ি ক্ষতিগ্রস্ত হয়েছে। তবে কোনো হতাহতের খবর পাওয়া যায়নি। উপজেলার বেলতলা ফেরিঘাটের পন্টুন ডুবে গেছে। ঘূর্ণিঝড় আঘাত হানার আশঙ্কায় চট্টগ্রাম নগরের বিভিন্ন বিদ্যালয়ের শিক্ষার্থীরা এক দিন আগেই গরমের ছুটি পেয়েছে। অবশ্য কলেজগুলো গতকাল বন্ধ ছিল। মহাসেনের কবল থেকে রক্ষা পেয়ে স্বস্তির নিঃশ্বাস ফেলেছে কক্সবাজার উপকূলের ১৫ লাখ মানুষ। গতকাল দুপুর দুইটায় কক্সবাজারকে বিপদমুক্ত ঘোষণা করা হয়। এরপর আশ্রয়কেন্দ্রগুলোতে আশ্রয় নেওয়া লোকজন ঘরে ফিরতে শুরু করে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/2371/%E0%A6%AC%E0%A6%B0%E0%A6%97%E0%A7%81%E0%A6%A8%E0%A6%BE-%E0%A6%93-%E0%A6%AD%E0%A7%8B%E0%A6%B2%E0%A6%BE%E0%A6%AF%E0%A6%BC-%E0%A6%98%E0%A7%82%E0%A6%B0%E0%A7%8D%E0%A6%A3%E0%A6%BF%E0%A6%9D%E0%A6%A1%E0%A6%BC%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%AF--
--বজ্রপাত বজ্র আহত ক্ষতি নিহত প্রাণহানি বিধ্বস্ বৃষ্টি মারা মৃত্যু হত --
--বরগুনা ও ভোলায় ঘূর্ণিঝড়ে নিহত ৯--
--আপডেট: ১৯:৩৯, মে ১৬, ২০১৩--
--ঘূর্ণিঝড় ‘মহাসেন’-এর আঘাতে বরগুনা ও ভোলায় এ পর্যন্ত নয়জনের প্রাণহানির খবর পাওয়া গেছে। গতকাল বুধবার ও আজ বৃহস্পতিবার দুই জেলার কয়েকটি এলাকায় এসব প্রাণহানি ঘটে।   বরগুনা: ঘূর্ণিঝড়ে আজ ও গতকাল বিভিন্ন এলাকায় বজ্রপাতে, গাছের নিচে চাপা পড়ে ও হুড়োহুড়ি করে আশ্রয়কেন্দ্রে যাওয়ার সময় সাতজন নিহত হয়েছেন। বরগুনা জেলা ত্রাণ ও পুনর্বাসন কর্মকর্তা প্রকাশ চন্দ্র বিশ্বাস এ তথ্য জানান। নিহত ব্যক্তিরা হলেন: বেতাগী উপজেলার পূর্ব রানীপুর গ্রামের সৈয়দ আলী (৭৫), বকুলতলী গ্রামের শিশু আমির হোসেন (৬), তালতলী উপজেলার ছোট আমখোলা গ্রামের চান মিয়া (৬০), বামনা উপজেলার বুকাবুনিয়া ইউনিয়নের লক্ষ্মীপুরা গ্রামের আনোয়ার হোসেন (৬০), একই ইউনিয়নের নাদিরা আক্তার (২৬) ও বামনা সদর ইউনিয়নের সফিপুর গ্রামের মোশাররফ হোসেন (৬৫) ও পাথরঘাটা উপজেলার ঘুটাবাছা গ্রামের হনুফা বেগম (২৫)। গতকাল দিবাগত রাত তিনটার দিকে ঝড়ে উপড়ানো গাছের নিচে চাপা পড়ে সৈয়দ আলী নামের এক ব্যক্তি মারা যান। আজ গাছের নিচে চাপা পড়ে হনুফা বেগম, মোশাররফ ও আনোয়ার নামের তিন ব্যক্তি মারা যান। দুপুরের দিকে আশ্রয়কেন্দ্রে যাওয়ার সময় বজ্রপাতে মারা যায় শিশু আমির। আর হুড়োহুড়ি করে আশ্রয়কেন্দ্রে যাওয়ার সময় পড়ে গিয়ে মারা যান চান মিয়া ও নাদিরা। এর মধ্যে নাদিরা অন্তঃসত্ত্বা ছিলেন।  ঘূর্ণিঝড় প্রস্তুতি কর্মসূচির উপপরিচালক হাফিজ উদ্দিন এসব ঘটনার সত্যতা নিশ্চিত করেছেন। ঘূর্ণিঝড় মহাসেনের প্রভাবে আজ ভোর সাড়ে পাঁচটা থেকে বরগুনায় দমকা ও ঝোড়ো হাওয়া বইতে শুরু করে। একই সঙ্গে প্রবল বৃষ্টিপাত হয়। গতকাল দিবাগত রাত আড়াইটার দিকে বরগুনায় বিদ্যুত্সংযোগ বিচ্ছিন্ন হয়ে যায়। এরই মধ্যে নদ-নদীর পানি ছয় থেকে সাত ফুট ফুঁসে উঠে জলোচ্ছ্বাস হয়েছে বলে পানি উন্নয়ন বোর্ড জানিয়েছে। এতে বরগুনা শহর তিন ফুট পানির নিচে তলিয়ে গেছে। বরগুনার ৩২৪টি আশ্রয়কেন্দ্রে প্রায় ৬৫ হাজার লোক আশ্রয় নিয়েছিল। বরগুনায় পায়রা নদীতে ফেরি চলাচল বন্ধ হয়ে যাওয়ায় সারা দেশের সঙ্গে বরগুনার সড়ক যোগাযোগ বিচ্ছিন্ন হয়ে পড়ে। নদীতে নোঙর করা অবস্থায় একটি ফেরি ডুবে গেছে বলে জানা গেছে। অসমর্থিত সূত্রে জানা গেছে, পাথরঘাটা উপজেলার লালদিয়া, পদ্মা, হরিণঘাটা ও খলিফারহাট এলাকায় প্রায় ৪০০ বাড়িঘর বিধ্বস্ত হয়েছে। আশারচর, নিদ্রারচর, নলবুনিয়া, কাজিরখাল এলাকায় প্রায় ৩০০ কাঁচা ঘর বিধ্বস্ত হয়েছে। বরগুনা সদর, তালতলী, আমতলী ও পাথরঘাটার প্রায় এক হাজার মাছের ঘের পানিতে তলিয়ে গেছে। তালতলীর দক্ষিণ ঝাড়াখালী গ্রামে ঝড়ে উপড়ানো বেশ কিছু গাছের নিচে চাপা পড়ে ৫০টি গরু মারা গেছে।   ভোলা: ভোলায় আজ ঘূর্ণিঝড়ের আঘাতে শিশুসহ দুজনের মৃত্যু হয়েছে। তারা হলো লালমোহন উপজেলার ধলীগৌরনগরের মঙ্গল শিকদার এলাকার মো. আবুল কাশেম (৪৫) ও পারভেজ (৭)। ভোলার জেলা প্রশাসক খোন্দকার মোস্তাফিজুর রহমান জানান, আজ ভোরে গাছের ডাল ভেঙে লালমোহন উপজেলার ধলীগৌরনগরের মঙ্গল শিকদার এলাকার মো. আবুল কাশেম (৪৫) মারা যান। উপজেলার চর মাদ্রাজ ইউনিয়নের আশ্রয়কেন্দ্রে যাওয়ার পথে পারভেজ (৭) নামের এক শিশু গাছের নিচে চাপা পড়ে গুরুতর আহত হয়। পরে তাকে স্থানীয় হাসপাতালে ভর্তি করা হয়। দুপুর সাড়ে ১২টার দিকে কর্তব্যরত চিকিত্সক তাকে মৃত ঘোষণা করেন। ভোলার জেলা প্রশাসক আরও জানান, মহাসেনে ভোলার বেশ কয়েকটি উপজেলার ঘরবাড়ি, গাছপালা ও বাঁধ ক্ষতিগ্রস্ত হয়েছে। মনপুরা ও চরফ্যাশন উপজেলার ১৪টি ইউনিয়ন বেশি ক্ষতিগ্রস্ত হয়েছে। লালমোহন উপজেলার ধলীগৌরনগর বাত্তির খাল এলাকার রেড ক্রিসেন্টের স্বেচ্ছাসেবী মো. ফারুকুর রহমান জানান, এ এলাকায় শতাধিক ঘর ভেঙে গেছে।আহত হয়েছে ১০ জনের মতো।বাত্তির খাল ঘাটের পাঁচটি নৌকাসহ ১২ জেলে নিখোঁজ রয়েছেন। লালমোহন উপজেলার লর্ড হার্ডিঞ্জ ইউনিয়নের চেয়ারম্যান আবুল কাশেম জানান, এ এলাকায় দুই শতাধিক ঘর বিধ্বস্ত হয়েছে। দুটি নৌকাসহ ১৪ জন জেলে নিখোঁজ।   [প্রতিবেদনটি তৈরিতে সহায়তা করেছেন এম জসিম উদ্দিন (নিজস্ব প্রতিবেদক, বরগুনা),  নেয়ামতউল্যাহ (ভোলা অফিস)] ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/37388/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মৃত্যু --
--বজ্রপাতে মৃত্যু--
--আপডেট: ০২:৩৮, আগস্ট ১২, ২০১৩--
--মৌলভীবাজারের কমলগঞ্জ উপজেলার মুন্সীবাজার ইউনিয়নের সুরানন্দপুর গ্রামে গত শনিবার রাতে বজ্রপাতে কৃষ্ণ রুদ্রপাল নামের একাদশ শ্রেণীর এক শিক্ষার্থীর মৃত্যু হয়েছে। সে গ্রামের কুন্তল রুদ্রপালের ছলে ও কমলগঞ্জ গণমহাবিদ্যালয়ের একাদশ শ্রেণীর ছাত্র ছিল। এলাকাবাসী ও পরিবার সূত্রে জানা গেছে, শনিবার রাত ১০টার দিকে ভারী বৃষ্টিপাতের সময় কৃষ্ণ রুদ্রপালের ওপর বজ্রপাত হয়। পরে কমলগঞ্জ উপজেলা স্বাস্থ্য কমপ্লেক্সে নেওয়া হলে কর্তব্যরত চিকিৎসক তাকে মৃত ঘোষণা করেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/19878/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%A8%E0%A6%BF%E0%A6%B9%E0%A6%A4-%E0%A6%B8%E0%A7%8D%E0%A6%AC%E0%A6%BE%E0%A6%AE%E0%A7%80-%E0%A6%86%E0%A6%B9%E0%A6%A4--
--বজ্রপাত বজ্র আহত নিহত মারা হত --
--বজ্রপাতে স্ত্রী নিহত, স্বামী আহত--
--আপডেট: ০২:৫৪, জুলাই ০৬, ২০১৩--
--নীলফামারী সদর উপজেলার কচুকাটা গ্রামে গতকাল শুক্রবার বজ্রপাতে স্ত্রী নিহত ও স্বামী আহত হয়েছেন। নিহত ব্যক্তির নাম ঢাঙ্গী বেগম (৪৫)। তিনি একই গ্রামের জহির উদ্দিনের স্ত্রী। এলাকাবাসী সূত্রে জানা গেছে, শুক্রবার বিকেল সাড়ে পাঁচটার দিকে জহির উদ্দিন (৫০) ও ঢাঙ্গী বেগম বাড়ির উঠানে বসে ছিলেন। এ সময় বজ্রপাতে ঘটনাস্থলেই ঢাঙ্গী বেগম মারা যান। স্থানীয় লোকজন জহির উদ্দিনকে আশঙ্কাজনক অবস্থায় উদ্ধার করে নীলফামারী সদর হাসপাতালে ভর্তি করেছে। কচুকাটা ইউনিয়ন পরিষদের চেয়ারম্যান আবদুর রউফ ঘটনার সত্যতা নিশ্চিত করেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/43832/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%AA--
--বজ্রপাত বজ্র নিহত বৃষ্টি মৃত্যু হত --
--বজ্রপাতে নিহত ৪--
--০০:৪২, সেপ্টেম্বর ০২, ২০১৩--
--যশোরের শার্শা উপজেলার তেশুয়ার বাঁওড়ের পাশে গতকাল রোববার বেলা পৌনে তিনটার দিকে বজ্রপাতে চারজনের মৃত্যু হয়েছে। নিহত ব্যক্তিরা হলেন বেনাপোল বন্দর এলাকার রঘুনাথপুর গ্রামের সাদ্দাম (২৪), তুহিন (১৬) ও ইমরান (১৩) এবং সরবাংহুদা গ্রামের মফিজুর রহমান (৫০)। পুলিশ ও প্রত্যক্ষদর্শীরা জানান, উপজেলার কয়েকটি গ্রামের ১০-১২ জন লোক তেশুয়ার বাঁওড়ে মাছ ধরতে যান। দুপুরে ওই এলাকায় বজ্রসহ বৃষ্টিপাত শুরু হয়। এ সময় বজ্রপাতে বাঁওড়ে থাকা চারজনের মৃত্যু হয়।  যশোর অফিস ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/4705/%E0%A6%B6%E0%A7%8D%E0%A6%AF%E0%A6%BE%E0%A6%AE%E0%A6%A8%E0%A6%97%E0%A6%B0%E0%A7%87-%E0%A6%9D%E0%A6%A1%E0%A6%BC%E0%A7%87-%E0%A6%AC%E0%A7%87%E0%A6%B6-%E0%A6%95%E0%A6%BF%E0%A6%9B%E0%A7%81-%E0%A6%98%E0%A6%B0-%E0%A6%AC%E0%A6%BF%E0%A6%A7%E0%A7%8D%E0%A6%AC%E0%A6%B8%E0%A7%8D%E0%A6%A4--
--বজ্রপাত বজ্র ক্ষতি বিধ্বস্ বৃষ্টি --
--শ্যামনগরে ঝড়ে বেশ কিছু ঘর বিধ্বস্ত--
--আপডেট: ০৩:০৭, মে ২৬, ২০১৩--
--সাতক্ষীরার শ্যামনগর উপজেলায় গত শুক্রবার কালবৈশাখীর আঘাতে বেশ কিছু ঘর ও গাছপালা ভেঙে গেছে। বিধ্বস্ত হয়েছে উপজেলার বুড়িগোয়ালিনী ডাকঘর।জানা গেছে, রাত আটটার দিকে ঝড় শুরু হয়। এতে বুড়িগোয়ালিনী ডাকঘরের ছাউনি উড়ে যায়। গাবুরা ইউনিয়নের ৩০ থেকে ৩৫টি ঘর বিধ্বস্ত হয়। বজ্রপাতে ইউনিয়নের গাবুরার চাঁদনিমুখা গ্রামের মাসুদুল গাজীর বসতঘর ও আসবাব পুড়ে যায়। এ সময় তিনি অজ্ঞান হয়ে যান। দিবাগত রাত দুইটার দিকে তাঁর জ্ঞান ফেরে।বুড়িগোয়ালিনী ইউনিয়ন ডাকঘরের পোস্টমাস্টার শাহাদাত হোসেন গাজী জানান, ঝড়ে ঘর বিধ্বস্ত হওয়ার পর বৃষ্টিতে ডাকঘরের গুরুত্বপূর্ণ কাগজপত্র ভিজে গেছে।উপজেলার মাজাট গ্রামের কয়েকজন বাসিন্দা জানান, ঝড়ের কারণে আমের ব্যাপক ক্ষতি হয়েছে। প্রায় ২০ মিনিট স্থায়ী এ ঝড়ে বেশ কিছু গাছপালা ভেঙে পড়ে।গতকাল বিকেলে উপজেলা প্রকল্প বাস্তবায়ন কর্মকর্তা (পিআইও) মো. জাফর রানা জানান, ঝড়ে কী পরিমাণ ক্ষতি হয়েছে, তা এখন পর্যন্ত নিরুপণ করা যায়নি। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/53273/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত নিহত হত --
--বজ্রপাতে নিহত--
--০১:৫৭, অক্টোবর ০৬, ২০১৩--
--সিরাজগঞ্জের এনায়েতপুরে বজ্রপাতে দুই শিশু নিহত ও অপর এক নারী আহত হয়েছেন। নিহত শিশুরা হলো চৌহালী উপজেলার চাঁদপুর গ্রামের বেলাল হোসেনের মেয়ে হালিমা খাতুন (৭) ও পার্শ্ববর্তী দেওয়ানতলা গ্রামের মকবুল হোসেনের মেয়ে তাসলিমা খাতুন (৭)। আহত নারী জাহানারা বেগম (৪৫) চাঁদপুর গ্রামের জাবেদ আলীর স্ত্রী। স্থানীয় হাসপাতাল সূত্রে জানা গেছে, জাহানারা বেগম গতকাল শনিবার দুপুরে তাঁর নাতনি হালিমা ও অপর শিশু তাসলিমাকে নিয়ে যমুনায় গোসল করতে যান। এ সময় বজ্রপাতে গুরুতর আহত হলে স্থানীয় লোকজন তাদের উদ্ধার করে খাজা ইউনুস আলী মেডিকেল কলেজ হাসপাতালে পাঠান। নিজস্ব প্রতিবেদক, সিরাজগঞ্জ। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/489814/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত মারা মৃত্যু হত --
--বজ্রপাতে মৃত্যু--
--আপডেট: ০১:০১, মার্চ ৩০, ২০১৫--
--সুনামগঞ্জের ধরমপাশা উপজেলায় গতকাল রোববার বজ্রপাতে আলী হোসেন (১৮) নামের এক তরুণের মৃত্যু ও তাঁর সঙ্গে থাকা বিদ্যুৎ সরকার (১৬) নামের এক শিশু আহত হয়েছে। এলাকার কয়েকজন বাসিন্দা জানান, উপজেলার বংশী কুণ্ডা দক্ষিণ ইউনিয়নের দক্ষিণউড়া গ্রামের রমজান আলীর ছেলে আলী ও একই গ্রামের সুনীন্দ্র সরকারের ছেলে বিদ্যুৎ ওইদিন সকাল সাতটার দিকে ১০-১২টি গরু নিয়ে পাশের বানীয়াউড়া হাওরে ঘাস খাওয়াতে যান। এ সময় বজ্রপাতে আলী ঘটনাস্থলেই মারা যান এবং বিদ্যুৎ গুরুতর আহত হয়। বজ্রপাতে দুটি গরুও মারা গেছে। বিদ্যুৎকে কলমাকান্দা উপজেলা স্বাস্থ্য কমপ্লেক্সে ভর্তি করা হয়েছে। বংশী কুণ্ডা দক্ষিণ ইউনিয়ন পরিষদ (ইউপি) চেয়ারম্যান রাসেল আহমেদ ঘটনার সত্যতা নিশ্চিত করেছেন।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/427300/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত নিহত বৃষ্টি মারা হত --
--বজ্রপাতে মৃত্যু--
--আপডেট: ০২:৪৩, জানুয়ারি ১৮, ২০১৫--
--কুড়িগ্রামের রৌমারীতে বজ্রপাতে রিয়াজুল হক (৩৫) নামের এক কৃষক মারা গেছেন। আহত হয়েছেন আরও তিনজন। রৌমারী ইউপির চেয়ারম্যান আবদুর রাজ্জাক জানান, গতকাল শনিবার সকাল ১০টায় উপজেলার বাওয়াই গ্রামে জমিতে সরিষা তোলার সময় শিলাবৃষ্টির সঙ্গে বজ্রপাত শুরু হয়। কৃষকেরা দৌড়ে বাড়ির দিকে আসার সময় বজ্রপাতে কৃষক রিয়াজুল ঘটনাস্থলেই নিহত হন। সঙ্গে থাকা আনিছুর রহমান (৪০), উমর আলী (২৫) ও কারিমা খাতুন (৩৫) আহত হন। তাঁদের রৌমারী স্বাস্থ্য কমপ্লেক্সে ভর্তি করা হয়েছে। রৌমারী থানার ওসি শামীম হাসান ঘটনার সত্যতা নিশ্চিত করেছেন।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/550483/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মৃত্যু --
--বজ্রপাতে মৃত্যু--
--আপডেট: ০২:০১, জুন ১১, ২০১৫--
--গাজীপুরের শ্রীপুরে উপজেলার সাতখামাইর এলাকায় গতকাল বুধবার সকালে বজ্রপাতে আবুল হোসেন (৫০) নামের এক ব্যক্তির মৃত্যু হয়েছে। তাঁর বাড়ি ময়মনসিংহে। জানা যায়, আবুল হোসেন সাতখামাইর এলাকায় আসাদ মিয়ার বাড়িতে থেকে কৃষিকাজ করতেন। জমিতে কাজ করে ফেরার পথে বজ্রপাতে তাঁর শরীর ঝলসে যায়। ঘটনাস্থলেই তাঁর মৃত্যু হয়। তাঁর স্বজনেরা লাশ গ্রামের বাড়িতে নিয়ে গেছেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/522325/%E0%A6%AE%E0%A6%AF%E0%A6%BC%E0%A6%AE%E0%A6%A8%E0%A6%B8%E0%A6%BF%E0%A6%82%E0%A6%B9%E0%A7%87-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B8%E0%A6%B9-%E0%A6%AA%E0%A6%BE%E0%A6%81%E0%A6%9A%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4--
--বজ্রপাত বজ্র আহত নিহত মারা হত --
--ময়মনসিংহে বজ্রপাতে দুই স্কুলছাত্রসহ পাঁচজন নিহত--
--আপডেট: ০২:১৩, মে ০৮, ২০১৫--
--ময়মনসিংহের ধোবাউড়া, হালুয়াঘাট ও ফুলপুর উপজেলায় গতকাল বৃহস্পতিবার সকালে বজ্রপাতে দুই স্কুল ছাত্রসহ পাঁচজন নিহত হয়েছেন। আহত হয়েছেন আরও তিনজন। আহত ব্যক্তিদের ময়মনসিংহ মেডিকেল কলেজ হাসপাতাল ও ধোবাউড়া উপজেলা স্বাস্থ্য কমপ্লেক্সে ভর্তি করা হয়েছে। নিহত ব্যক্তিরা হলেন ধোবাউড়া উপজেলার কান্দাপাড়া গ্রামের স্কুলছাত্র দেলোয়ার হোসেন খান (১১) ও ভেদীকুড়া গ্রামের স্কুলছাত্র মোশারফ হোসেন (১৪); হালুয়াঘাট উপজেলার জমসেদ আলী (৫০) ও রুবেল মিয়া (৩০) এবং ফুলপুর উপজেলার কফিল উদ্দিন (৫০)। পুলিশ ও স্থানীয় সূত্রে জানা যায়, গতকাল সকাল আনুমানিক সাড়ে আটটার দিকে হঠাৎ বজ্রপাতে ধোবাউড়া উপজেলার কান্দাপাড়া গ্রামের আতাব খানের ছেলে দেলোয়ার হোসেন খান মারা যায়। সে গুজিরকান্দা সরকারি প্রাথমিক বিদ্যালয়ের তৃতীয় শ্রেণিতে পড়ত। একই সময় ধোবাউড়া উপজেলার ভেদীকুড়া গ্রামের লাল মিয়ার ছেলে মোশারফ হোসেন মারা যায়। মোশারফ ভেদীকুড়া নিম্নমাধ্যমিক বিদ্যালয়ের সপ্তম শ্রেণির শিক্ষার্থী ছিল। দুই স্কুলছাত্রই নিজেদের ঘরের বারান্দায় বসে পড়াশোনা করছিল। সকাল ১০টার দিকে হালুয়াঘাট উপজেলার ধারা ইউনিয়নের বালিয়াকান্দা গ্রামের জমসেদ আলী ও করুয়াপাড়া গ্রামের রুবেল মিয়া নামের দুই কৃষক বজ্রপাতে মারা যান। সকাল ১০টার দিকে ফুলপুর উপজেলার সিংহেশ্বর ইউনিয়নের ধানেরভিটা গ্রামের গ্রামের কৃষক কফিল উদ্দিন মাঠে কাজ করার সময় বজ্রপাতে মারা যান। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/227062/%E0%A6%A4%E0%A6%BF%E0%A6%A8-%E0%A6%89%E0%A6%AA%E0%A6%9C%E0%A7%87%E0%A6%B2%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%97%E0%A7%83%E0%A6%B9%E0%A6%AC%E0%A6%A7%E0%A7%82%E0%A6%B8%E0%A6%B9-%E0%A6%A4%E0%A6%BF%E0%A6%A8%E0%A6%9C%E0%A6%A8%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত ক্ষতি ঝড় নিহত বিধ্বস্ বৃষ্টি মারা হত --
--তিন উপজেলায় বজ্রপাতে গৃহবধূসহ তিনজনের মৃত্যু--
--আপডেট: ০০:৪৪, মে ২৮, ২০১৪--
--দিনাজপুরের বীরগঞ্জ, নীলফামারীর ডিমলা ও সৈয়দপুরে গতকাল মঙ্গলবার বজ্রপাতে এক নারীসহ তিনজন নিহত হয়েছেন৷ বীরগঞ্জে ঝড়ে ১০টি বািড় বিধ্বস্ত হয়৷ সেখানে টিনের আঘাতে আহত হয়েছেন এক ব্যক্তি৷ আমাদের আঞ্চলিক কার্যালয় ও প্রতিনিধিদের পাঠানো সংবাদ: দিনাজপুর: বেলা দুইটায় বীরগঞ্জের শতগ্রাম ইউনিয়নের কাশিমনগর গ্রামে বজ্রপাতে লক্ষ্মী রাম (৫০) নামের এক ব্যক্তি নিহত হন। তিনি বাড়ির উঠানে কাজ করছিলেন বলে পরিবার জানায়। একই সময়ে ঝড়ে মরিচা ইউনিয়নের সুন্দরীহাট গাছ গ্রামের ১০টি বাড়ি বিধস্ত হয়৷ এ সময় বীরেন্দ্র রায় (৫০) নামে একজন আহত হন। ক্ষতিগ্রস্ত গ্রামবাসীর অনেকে জানান, ঝড়ে বিধ্বস্ত ১০ বািড়র মধ্যে তাজুল ইসলাম, আবু তাহের, বীরেন্দ্র রায় ও সুশেন্দ্র নাথ রায়ের বািড় সম্পূর্ণ ক্ষতিগ্রস্ত হয়৷ এ ছাড়া মাঠে গরু আনতে গেলে উড়ে আসা টিনের আঘাতে আহত হন এক বাড়ির কর্তা বীরেন্দ্র৷ তিনি উপজেলা স্বাস্থ্য কমপ্লেক্সে চিকিৎসাধীন বলে তাঁর স্ত্রী ললিতা রায় জানিয়েছেন৷ উপজেলা নির্বাহী কর্মকর্তা আবু জাফর বলেন, উপজেলা প্রকল্প বাস্তবায়ন কর্মকর্তা মো. রোকনুজ্জামান, মরিচা ইউনিয়ন পরিষদের চেয়ারম্যান হাফিজুর রহমান চৌধুরীসহ গতকাল বিকেলে তিনি ঘটনাস্থল পরিদর্শন করেছেন। নীলফামারী: জেলার ডিমলায় গতকাল বিকেলে বজ্রপাতে মেমি আক্তার (২২) নামের এক গৃহবধূ মারা গেছেন৷ তিনি ওই উপজেলার সদর ইউনিয়নের শৈল্যার ঘাট এলাকার ফারুক হোসেনের স্ত্রী৷ বৃষ্টির সময় বাড়ির পাশের মাঠ থেকে গরু আনতে গেলে বজ্রপাতে ঘটনাস্থলেই তিনি মারা যান৷ সৈয়দপুর: পৌর এলাকার কয়ানিজপাড়া দোলাপাড়া মহল্লায় গতকাল দুপুরে বজ্রপাতে মোহাম্মদ আলী (৬৫) নামের এক ব্যক্তি মারা গেছেন৷ দুপুরে মুষলধারে বৃষ্টিপাতের সময় ওই ব্যক্তি নিজ বাড়ির বারান্দায় বসে ছিলেন। এ সময় বারান্দার চালে বজ্রপাতে তিনি গুরুতর আহত হন৷ তাঁকে ১০০ শয্যাবিশিষ্ট হাসপাতালে নেওয়া হলে কর্তব্যরত চিকিৎসক মৃত ঘোষণা করেন। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/223147/%E0%A6%A8%E0%A7%80%E0%A6%B2%E0%A6%AB%E0%A6%BE%E0%A6%AE%E0%A6%BE%E0%A6%B0%E0%A7%80%E0%A6%A4%E0%A7%87-%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A7%8E-%E0%A6%B8%E0%A6%B0%E0%A6%AC%E0%A6%B0%E0%A6%BE%E0%A6%B9-%E0%A6%AC%E0%A6%A8%E0%A7%8D%E0%A6%A7-%E0%A6%A6%E0%A7%81%E0%A6%B0%E0%A7%8D%E0%A6%AD%E0%A7%87%E0%A6%BE%E0%A6%97--
--বজ্রপাত বজ্র ক্ষতি ঝড় বিধ্বস্ হত --
--নীলফামারীতে বিদ্যুৎ সরবরাহ বন্ধ, দুর্ভোগ--
--আপডেট: ০০:৫৮, মে ২৩, ২০১৪--
--নীলফামারীতে কালবৈশাখীর ছোবলে বিদ্যুতের ৩৩ কেভি সরবরাহ লাইনের দুটি টাওয়ার বিধ্বস্ত হয়েছে৷ ফলে বুধবার সন্ধ্যা সাতটা থেকে জেলায় বিদ্যুৎ সরবরাহ বন্ধ রয়েছে। এ ছাড়া সৈয়দপুর, রংপুর, বদরগঞ্জ ও তারাগঞ্জেও ব্যাপক ক্ষতি হয়েছে৷ বিদ্যুৎ না থাকায় গ্রীষ্মের ভাপসা গরমে জনজীবন অতিষ্ঠ হয়ে পড়েছে৷ একই সঙ্গে বন্ধ হয়ে গেছে বিভিন্ন কল-কারখানার উৎপাদন৷ আমাদের নিজস্ব প্রতিবেদক ও প্রতিনিধিদের পাঠানো খবর: নীলফামারী: বুধবার সন্ধ্যা সাতটার দিকে নীলফামারী শহরের ওপর দিয়ে প্রচণ্ড গতির ঝড় বয়ে যায়৷ এ সময় ঝড়ের তাণ্ডব ও বজ্রপাতে জেলা সদরের সংগলসী ইউনিয়নের বড় সংগলসী গ্রামে সৈয়দপুর থেকে নীলফামারী ৩৩ কেভি বিদ্যুৎ সরবরাহ লাইনের দুটি টাওয়ার বিধ্বস্ত হয়। এর ফলে ওই সময় থেকে সৈয়দপুর বাদে জেলার পাঁচটি উপজেলায় বিদ্যুৎ সরবরাহ বন্ধ হয়ে যায়। গতকাল রাত নয়টা পর্যন্ত বিদ্যুৎ সরবরাহ করা সম্ভব হয়নি৷ শহরের সবুজপাড়ার গৃহিণী আল রাফিয়া বলেন, বুধবার সন্ধ্যা সাতটার দিকে ঝড় শুরুর সঙ্গে সঙ্গে বিদ্যুৎ সরবরাহ বন্ধ হয়ে যায়। রাতভর বিদ্যুৎ না আসায় পানি সরবরাহ বন্ধ থাকে। চার্জারের চার্জ শেষ হয়ে যায়। গতকাল বৃহস্পতিবার মুঠোফোনগুলোও বন্ধ হতে থাকে। রান্নাবান্নায়ও সমস্যা সৃষ্টি হয়। এ ছাড়া বৈদ্যুতিক পাখা বন্ধ থাকায় ভাপসা গরমে কঠিন সমস্যার সৃষ্টি হচ্ছে। এ ব্যাপারে বিদ্যুৎ উন্নয়ন বোর্ডের (পিডিবি) নীলফামারীর নির্বাহী প্রকৌশলী রুবেল ইসলাম বলেন, ঝড়ে সৈয়দপুর থেকে নীলফামারী ৩৩ কেভি সরবরাহ লাইনের দুটি টাওয়ার বড় সংগলসী গ্রামে বিধ্বস্ত হয়। এ ছাড়া ৩৩/১১ কেভি নীলফামারী উপকেন্দ্রের (লাইটিং এরেস্টার) বজ্রপাত নিরোধক বিস্ফোরিত হয়। সেটি রাতেই সংস্কার করা হলেও টাওয়ারগুলো অপসারণ করে সেখানে নতুন করে খুঁটি স্থাপনে সময় লাগছে৷ ঝড়ে নীলফামারী পল্লী বিদ্যুৎ সমিতির সরবরাহ লাইনের আটটি খুঁটি উপড়ে গেলে পল্লী বিদ্যুৎ সমিতির ছয়টি ফিডারের বিদ্যুৎ সরবরাহ বন্ধ হয়ে পড়ে। তবে গতকাল বিকেল পাঁচটা পর্যন্ত তিনটি ফিডার চালু করা গেছে৷ সৈয়দপুর (নীলফামারী): সৈয়দপুর পৌরসভা ও উপজেলার পাঁচটি ইউনিয়নে কমপক্ষে আড়াই শ ঘরবাড়ি বিধ্বস্ত এবং পাঁচ শতাধিক গাছপালা উপড়ে পড়েছে। ঝড়ে আম ও লিচুর ব্যাপক ক্ষতি হয়েছে। এমনকি উঠতি বোরো ধানেরও ক্ষতি হয়েছে। ঝড়ে বৈদ্যুতিক খঁুটি উপড়ে যাওয়ায় গোটা উপজেলা পাঁচ ঘণ্টা অন্ধকারে ছিল৷ রংপুর: শহরের ১০টি এলাকার শতাধিক কাঁচা ঘরবাড়ি বিধ্বস্ত হয়েছে। বৈদ্যুতিক তার ছিঁড়ে ও খঁুটি উপড়ে পড়ায় এসব এলাকা বিদ্যুৎবিহীন হয়ে পড়েছে। ঝড়ে বিভিন্ন স্থানে বিদ্যুতের খঁুটি উপড়ে পড়ায় শহরের ধাপ, মেডিকেল, মেডিকেল পূর্ব গেট, পাকার মাথা, সিও বাজার, সর্দারপাড়া, বানিয়াপাড়া, ইসলামবাগ, খলিফাপাড়া এলাকায় বুধবার রাত থেকে বিদ্যুৎ বিচ্ছিন্ন হয়ে পড়ে। বিদ্যুৎ না থাকায় এসব এলাকার জনগণ পানিসংকটে পড়েছেন। এদিকে বানিয়াপাড়া, সিও বাজার ও সর্দারপাড়া এলাকায় শতাধিক কাঁচা ঘরবাড়ি বিধ্বস্ত হয়েছে। এসব এলাকার বড় বড় গাছ উপড়ে পড়েছে। বদরগঞ্জ ও তারাগঞ্জ (রংপুর): তারাগঞ্জ উপজেলার মেনানগর গ্রামে ৩৩ কেভি বৈদ্যুতিক লাইনের চারটি খুঁটি ঝড়ে উপড়ে পড়ায় বদরগঞ্জ উপজেলাসহ তারাগঞ্জের একাংশে বুধবার রাত আটটা থেকে বিদ্যুৎ সরবরাহ বন্ধ রয়েছে। এতে তারাগঞ্জে ছয় হাজার এবং বদরগঞ্জের ১৯ হাজার গ্রাহক ভাপসা গরমে দুর্ভোগে রয়েছেন। পল্লী বিদ্যুৎ সমিতি রংপুর-২ বদরগঞ্জ এলাকার মহাব্যবস্থাপক হাদিউজ্জামান গতকাল বিকেল সাড়ে পাঁচটায় বলেন, ওই বৈদ্যুত্যিক খুঁটিগুলো মেরামত করার কাজ চলছে। শিগগিরই বিদ্যুৎ সরবরাহ স্বাভাবিক হবে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/496090/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র বৃষ্টি মারা মৃত্যু --
--বজ্রপাতে মৃত্যু--
--আপডেট: ০১:৫৪, এপ্রিল ০৬, ২০১৫--
--মানিকগঞ্জের দৌলতপুর উপজেলার বনধুলট এলাকায় গতকাল রোববার বিকেলে বজ্রপাতে চপেলা বেগম (৪২) নামের এক নারীর মৃত্যু হয়েছে। তিনি বাঁচামারা গ্রামের কৃষক আবদুল লতিফের স্ত্রী। পুলিশ ও পারিবারিক সূত্রে জানা গেছে, উপজেলা সদরে এক আত্মীয়র বাসায় থেকে চপেলা-লতিফ দম্পতির মেয়ে সাদিয়া আক্তার এবার উচ্চমাধ্যমিক পরীক্ষা দিচ্ছে। গতকাল বিকেলে তিনি মেয়েকে দেখতে বাড়ি থেকে বের হন। বিকেল সাড়ে চারটার দিকে গুঁড়ি গুঁড়ি বৃষ্টির মধ্যে হেঁটে যাওয়ার পথে বনধুলট এলাকায় বজ্রপাতে মারা যান।  ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/104/%E0%A6%A8%E0%A7%8B%E0%A6%AF%E0%A6%BC%E0%A6%BE%E0%A6%96%E0%A6%BE%E0%A6%B2%E0%A7%80%E0%A6%A4%E0%A7%87-%E0%A6%95%E0%A6%BE%E0%A6%B2%E0%A6%AC%E0%A7%88%E0%A6%B6%E0%A6%BE%E0%A6%96%E0%A7%80-%E0%A6%A6%E0%A7%81%E0%A6%9C%E0%A6%A8-%E0%A6%A8%E0%A6%BF%E0%A6%B9%E0%A6%A4-%E0%A6%86%E0%A6%B9%E0%A6%A4-%E0%A7%A8--
--বজ্রপাত বজ্র আহত ক্ষতি নিহত বিধ্বস্ বৃষ্টি মারা হত --
--নোয়াখালীতে কালবৈশাখী দুজন নিহত, আহত ২--
--আপডেট: ০২:১০, মে ০৭, ২০১৩--
--নোয়াখালীর সুবর্ণচর ও সদর উপজেলার ওপর দিয়ে গতকাল সোমবার দুপুরে প্রচণ্ড বেগে কালবৈশাখী বয়ে যায়। এতে বিভিন্ন এলাকায় বেশ কয়েকটি শিক্ষাপ্রতিষ্ঠান এবং চার শতাধিক কাঁচা ঘর বিধ্বস্ত হয়েছে। ঝড়ের সময় বজ্রপাতে সুবর্ণচরের চরক্লার্ক ইউনিয়নের চর বায়েজিদে আলী আহমঞ্চদ (৫০) ও সাফিয়া খাতুন (৩৫) নামের দুজন মারা গেছেন। একই ঘটনায় আহত হয়েছে সাফিয়া খাতুনের দুই শিশু। শিশু দুটির বয়স দুই-চার বছর। তাদের উদ্ধার করে উপজেলা স্বাস্থ্য কমপ্লেক্সে ভর্তি করা হয়েছে। এ ছাড়া গত দুই দিনের ঝড়-বৃষ্টিতে জেলার বাসিন্দাদের জনজীবনে সীমাহীন দুর্ভোগ নেমে আসে। শহরের পয়োনিষ্কাশনব্যবস্থার উন্নয়নকাজ চলার কারণে অনেক সড়কে পানি জমে যায়। চরক্লার্ক ইউনিয়নের চেয়ারম্যান মো. শাহাবউদ্দিন বজ্রপাতে নারী-পুরুষসহ দুজন নিহত হওয়ার কথা নিশ্চিত করেন। তিনি প্রথম আলোকে বলেন, আহত দুই শিশুকে উদ্ধার করে তিনি চৌকিদারের মাধ্যমে হাসপাতালে পাঠিয়েছেন। এ ছাড়া ঝড়ে তাঁর ইউনিয়নের এম এস উচ্চবিদ্যালয়ের টিনশেড ঘরসহ অন্তত অর্ধশত কাঁচাঘর বিধ্বস্ত হয়েছে এবং অসংখ্য গাছপালা উপড়ে পড়েছে। সুবর্ণচর উপজেলা নির্বাহী কর্মকর্তা (ইউএনও) খালিদ মেহেদী হাসান প্রথম আলোকে বলেন, ঝড়ে চরক্লার্কে একজন নিহত হওয়া ছাড়াও বিভিন্ন ইউনিয়ন থেকে ক্ষয়ক্ষতির খবর পাওয়া গেছে। তবে, এ বিষয়ে বিস্তারিত কোনো তথ্য এখনো পাওয়া যায়নি। নিহত নারীর পরিবারকে লাশ দাফন এবং দুই শিশুর চিকিৎসার জন্য পাঁচ হাজার টাকা এবং পুরুষের পরিবারকে তিন হাজার টাকা চেয়ারম্যানকে দিয়ে দিতে নির্দেশ দেওয়া হয়েছে বলে জানান ইউএনও। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/207523/%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র নিহত মৃত্যু হত --
--বজ্রপাতে মৃত্যু--
--আপডেট: ০১:২৮, মে ০৪, ২০১৪--
--নোয়াখালীর চাটখিল উপজেলার পাঁচগাঁও ইউনিয়নের লামচর গ্রামে বজ্রপাতে মঞ্জু আলম (১৮) নামে এক অটোরিকশাচালকের মৃত্যু হয়েছে। গতকাল শনিবার বিকেল সাড়ে তিনটার দিকে এ ঘটনা ঘটে। নিহত মঞ্জু আলম লামচর গ্রামের আবু ছিদ্দিকের ছেলে। ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/215611/%E0%A6%AD%E0%A6%BE%E0%A6%B2%E0%A7%81%E0%A6%95%E0%A6%BE%E0%A7%9F-%E0%A6%AC%E0%A6%9C%E0%A7%8D%E0%A6%B0%E0%A6%AA%E0%A6%BE%E0%A6%A4%E0%A7%87-%E0%A6%AE%E0%A6%BE-%E0%A6%AE%E0%A7%87%E0%A7%9F%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র আহত ঝড় মারা মৃত্যু হত --
--ভালুকায় বজ্রপাতে মা-মেয়ের মৃত্যু--
--আপডেট: ০০:৩৮, মে ১৪, ২০১৪--
--ময়মনসিংহের ভালুকা উপজেলার বনগাঁও গ্রামে গতকাল মঙ্গলবার বজ্রপাতে মা-মেয়ের মৃত্যু হয়েছে৷ এ ছাড়া ঝড় ও বজ্রপাতে আরও দুজন আহত হয়েছে৷ স্থানীয় সূত্রে জানা গেছে, ওই দিন বিকেল সাড়ে পাঁচটার দিকে পৌর এলাকাসহ বেশ কয়েকটি গ্রামের ওপর দিয়ে কালবৈশাখী বয়ে যায়৷ ঝড় থেমে যাওয়ার পর সন্ধ্যা পৌনে ছয়টার দিকে বনগাঁও গ্রামে হঠাৎ বজ্রপাত শুরু হয়৷ এ সময় ওই গ্রামের জরিনা খাতুন (৫০) ও তাঁর মেয়ে আসমা আক্তার (২৫) ঘটনাস্থলেই মারা যান৷ এ ছাড়া বজ্রপাতে একই গ্রামের শিউলী বেগম (২৫) ও তাঁর এক বছরের মেয়ে গুরুতর আহত হয়৷ উপজেলা নির্বাহী কর্মকর্তা (ইউএনও) ছরোয়ার হোসেন বজ্রপাতে ওই দুজনের মৃত্যুর বিষয়টি নিশ্চিত করেছেন৷ ইহাতে মন্তব্য প্রদান বন্ধ রয়েছে  --
#####
#####
--prothom-alo.com--
--www--
--http://www.prothom-alo.com/bangladesh/article/243997/%E0%A6%A6%E0%A7%81%E0%A6%87-%E0%A6%95%E0%A7%83%E0%A6%B7%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81--
--বজ্রপাত বজ্র মৃত্যু --
--দুই কৃষকের মৃত্যু--
--আপডেট: ০০:৫৬, জুন ১৮, ২০১৪--
--জামালপুরের দেওয়ানগঞ্জ উপজেলার চর হাতীভাঙ্গা গ্রামে গতকাল মঙ্গলবার দুপুরে বজ্রপাতে মনু মিয়া (৩০) নামের এক কৃষকের মৃত্যু হয়েছে। গ্রামের খেতে কাজ করার সময় বজ্রপাতে ঘটনাস্থলেই তাঁর মৃত্যু হয়। একই দিন সকাল ১০টার দিকে কিশোরগঞ্জের নিকলী উপজেলার কাঠালকান্দি গ্রামে বজ্রপাতে তাহের উদ্দিন (৩৫) নামের এক কৃষকের মৃত্যু হয়েছে। তাহের উদ্দিন কাঠালকান্দি গ্রামের বাসিন্দা ছিলেন৷ ইহাতে মন্তব্য প্রদান বন্ধ রয়েছে  --
#####
#####

