~~bdnews24.com~~
~~bangla~~
~~http://bangla.bdnews24.com/samagrabangladesh/article1169023.bdnews~~
~~বজ্রপাত বজ্র বৃষ্টি মৃত্যু ~~
~~জামালপুরে বজ্রপাতে ২ শিশুর মৃত্যু~~
~~Published: 2016-06-16 18:48:40.0 BdST Updated: 2016-06-16 18:48:40.0 BdST~~
~~জামালপুরের মেলান্দহে বজ্রপাতে দুই শিশুর মৃত্যু হয়েছে। বৃহস্পতিবার দুপুরে উপজেলার নাংলা ইউনিয়নের দেউলাবাড়ি প্রামাণিক পাড়ায় এ ঘটনা ঘটে বলে মেলান্দহ থানার ওসি নাছিমুল ইসলাম জানান। মৃত আব্দুল আলীম (১০) ওই গ্রামের রমজান আলীর এবং রায়হান (১০) ফুলু মিয়ার ছেলে। বিডিনিউজ টোয়েন্টিফোর ডটকমকে ওসি বলেন, দুপুরে বৃষ্টির মধ্যে বাড়ির পাশের ক্ষেতে খেলছিল আলীম ও রায়হান। এ সময় বজ্রপাত হলে ঘটনাস্থলেই দুইজনের মৃত্যু হয়। পারিবারিকভাবে তাদের দাফন করা হচ্ছে বলে জানান তিনি।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1166723.bdnews~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~বজ্রপাতে চার জেলায় প্রাণ গেল ৬ জনের~~
~~Published: 2016-06-12 16:30:11.0 BdST Updated: 2016-06-12 18:10:02.0 BdST~~
~~বজ্রপাতে তিন জেলায় ছয়জনের মৃত্যু হয়েছে। এছাড়া আরও পাঁচজন আহত হওয়ার খবর পাওয়া গেছে।   এর মধ্যে খুলনায় বাবা-মেয়েসহ তিন জন, সাতক্ষীরা ও বাগেরহাটে দুই নারী এবং চাঁদপুরে এক জেলের মৃত্যুর খবর নিশ্চিত করেছেন সংশ্লিষ্ট থানার কর্মকর্তারা। বিডিনিউজ টোয়েন্টিফোর ডটকমের প্রতিনিধিদের পাঠানো তথ্য: খুলনা: খুলনার কয়রা ও পাইকগাছায় রোববার ভোরে বজ্রপাতে বাবা-মেয়েসহ তিনজনের মৃত্যু হয়েছে। আহত হয়েছেন আরও অন্তত ছয়জন।  এরা হলেন কয়রা উপজেলার মঠবাড়ি গ্রামের মুরাদ গাজী (৩৩) ও তার মেয়ে মুসলিমা আক্তার সোনালী (৫) এবং পাইকগাছা উপজেলার খুরিয়া গ্রামের মান্নান গাজী (৪৫)। আহতদের বিভিন্ন হাসপাতালে ভর্তি করা হয়েছে। কয়রা থানার ওসি সমসের আলী জানান, সকাল সাড়ে ৭টার দিকে মুরাদ ও তার মেয়ে বারান্দায় বসেছিলেন। এ সময় বজ্রপাত হলে ঘটনাস্থলেই তাদের মৃত্যু হয়। এ সময় মুরাদের স্ত্রীও আহত হন। তাকে স্থানীয় হাসপাতালে ভর্তি করা হয়েছে। এ ছাড়া বজ্রপাতে মান্নান গাজী (৪৫) এক ব্যক্তি নিহত হয়েছেন বলে পাইকগাছা থানার ওসি আশরাফ হোসেন জানান। সাতক্ষীরা : সাতক্ষীরার আশাশুনি উপজেলার বজ্রপাতে মালতী রাজবংশী (৪৫) নামে এক নারীর মৃত্যু হয়েছে। আশাশুনি থানার ওসি আসাদুজ্জামান মুন্সি বলেন, রোববার সকাল সাড়ে ৯টার দিকে উপজেলার তুয়ারডাঙ্গা গ্রামে এ ঘটনা ঘটে। মালতী তুয়ারডাঙ্গার তারাপদ রাজবংশীর মেয়ে।সকালে বাড়িতে কাজ করার সময় বজ্রপাত হলে ঘটনাস্থলেই তার মৃত্যু হয় বলে জানান ওসি। বাগেরহাট: বাগেরহাটের কচুয়ায় বজ্রপাতে মারা গেছেন মনোয়ারা বেগম (৩৫)। কচুয়া থানার ওসি কাজী সাহিদুজ্জামান বলেন, সকালে উপজেলার কচুয়া গ্রামে বৃষ্টির মধ্যে ঘরের বাইরে গেলে আকস্মিক বজ্রপাতে মনোয়ারার মৃত্যু হয়। তিনি ওই গ্রামের মো. শাহ আলমের স্ত্রী। মনোয়ারার শরীরের বিভিন্ন অংশ ঝলসে গেছে বলে জানান ওসি। এছাড়া শনিবার রাতে চাঁদপুরের সদর উপজেলায় বজ্রপাতে এক জেলের মৃত্যু হয়েছে। চাঁদপুর সদর মডেল থানার ওসি মো.ওয়ালী উল্যা জানান, নিহত ছিদ্দিক বরকন্দাজের (২৫) বাড়ি উপজেলার চরফতেজংপুর এলাকায়।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1164099.bdnews~~
~~বজ্রপাত বজ্র বৃষ্টি মারা মৃত্যু ~~
~~দিনাজপুরে বজ্রপাতে কৃষকের মৃত্যু~~
~~Published: 2016-06-07 13:40:41.0 BdST Updated: 2016-06-07 13:40:41.0 BdST~~
~~দিনাজপুরের বোচাগঞ্জ উপজেলায় বজ্রপাতে এক কৃষকের মৃত্যু হয়েছে। মঙ্গলবার সকাল সাড়ে ১০টায় পৌর এলাকার পিডিবি পাড়ায় বজ্রপাত হলে কৃষক রিয়াজউদ্দিন (৪২) মারা যান। স্থানীয় গ্রাম পুলিশ সহিদুর রহমান বিডিনিউজ টোয়েন্টিফোর ডটকমকে বলেন, সকালে রিয়াজউদ্দিন বাড়ির পাশের জমিতে কাজ করছিলেন। এ সময় বৃষ্টির সাথে বজ্রপাত হলে সেখানেই তার মৃত্যু হয় বলে তিনি জানান।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1163029.bdnews~~
~~বজ্রপাত বজ্র নিহত বৃষ্টি মারা মৃত্যু হত ~~
~~নোয়াখালীতে বজ্রপাতে ২ জনের মৃত্যু~~
~~Published: 2016-06-05 17:04:52.0 BdST Updated: 2016-06-05 17:04:52.0 BdST~~
~~নোয়াখালীর কবিরহাটে বজ্রপাতে দুইজন নিহত হয়েছেন। রোববার দুপুরে উপজেলার সোনাদিয়া ও জগদানন্দ গ্রামে এ ঘটনা ঘটে বলে কবিরহাট থানার ওসি মোক্তার হোসেন জানান। এরা হলেন জগদানন্দ গ্রামের আইয়ুব আলীর ছেলে নূর ইসলাম (৩২) ও ঘোষবাগ ইউনিয়নের চরআলগী গ্রামের আবুল হোসেনের ছেলে রফিক উল্লা (৫০) । ওসি মোক্তার বলেন, দুপুরে ট্রাক্টর দিয়ে ধান ক্ষেতে চাষ দিচ্ছিলেন নূর ইসলাম। এসময় বজ্রপাত হলে ঘটনাস্থলেই তার মৃত্যু হয়। আর বৃষ্টির মধ্যে দোকান থেকে শ্রমিকদের জন্য খাবার নিয়ে ফেরার সময় বজ্রপাতে মারা যান রফিক।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1159873.bdnews~~
~~বজ্রপাত বজ্র আহত বৃষ্টি মৃত্যু হত ~~
~~বজ্রপাতে গাজীপুর ও ঝিনাইদহে ৬ জনের মৃত্যু~~
~~Published: 2016-05-30 19:58:28.0 BdST Updated: 2016-05-30 19:58:28.0 BdST~~
~~ঝিনাইদহের মহেশপুর এবং গাজীপুরের শ্রীপুর ও কালীগঞ্জ উপজেলায় বজ্রপাতে ছয় জনের মৃত্যু হয়েছে। সোমবার বৃষ্টির সময় বজ্রপাতে এদের মৃত্যু হয় বলে জানিয়েছে পুলিশ। বিডিনিউজ টোয়েন্টিফোর ডটকমের প্রতিনিধিদের পাঠানো খবর গাজীপুর: বজ্রপাতে গাজীপুরের কালীগঞ্জ উপজেলায় তিনজন ও শ্রীপুরে একজনের জনের মৃত্যু হয়েছে। এরা হলেন কালীগঞ্জের কাপাইস গ্রামের সতীশ চন্দ্র দাসের ছেলে মুকুন্দ দাস (৫৫), প্রেম দাসের ছেলে সুধন দাস (৩৫) ও মোক্তারপুরের শিংলাব গ্রামের মৃত রস্না চন্দ্র দাসের ছেলে নীরব চন্দ্র দাস (৫২) এবং শ্রীপুর উপজেলার বৈরাগীর চালা এলাকার ইন্নছ আলী । কালীগঞ্জ থানার উপ-পরিদর্শক পলি আক্তার জানান, বৃষ্টির সময় কাপাস এলাকার একটি মাছের খামারে বাঁশের মাচায় বসে পাহারা দিচ্ছিল ওই তিন জন। এ সময় হঠাৎ বজ্রপাত হলে ঘটনাস্থলেই তাদের মৃত্যু হয়। শ্রীপুর থানার সহকারী উপ-পরিদর্শক মো. রুহুল আমিন জানান, শ্রীপুর পৌর এলাকার বৈরাগীরচালা গ্রামে মাঠে গরু আনতে গিয়ে বজ্রপাতে ইন্নছ আলী আহত হন। আশঙ্কাজনক অবস্থায় তাকে শ্রীপুর উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন। ঝিনাইদহ: বজ্রপাতে ঝিনাইদহের মহেশপুর উপজেলায় এক নারী ও শিশুর মৃত্যু হয়েছে। এরা হলেন উপজেলার নস্তি গ্রামের অরবিন্দু দাসের ছেলে প্রশান্ত দাস (১২) ও নলপতুয়া গ্রামের সিদ্দিকের স্ত্রী রায়লা বেগম (৩৫)।   মহেশপুর থানার ওসি মনিরুল ইসলাম জানান, বৃষ্টির মধ্যে প্রশান্ত মাঠে ছাগল চড়াচ্ছিল এবং রায়লা ঘরে বাইরে কাজ করছিলেন।  এ সময় বজ্রপাত হলে ঘটনাস্থলেই দুজনের মৃত্যু হয়।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1159803.bdnews~~
~~বজ্রপাত বজ্র আহত বৃষ্টি মৃত্যু হত ~~
~~গাজীপুরে বজ্রপাতে ৪ জনের মৃত্যু~~
~~Published: 2016-05-30 18:37:32.0 BdST Updated: 2016-05-30 18:37:32.0 BdST~~
~~গাজীপুরের কালীগঞ্জ ও শ্রীপুরে বজ্রপাতে চার জনের মৃত্যু হয়েছে। সোমবার দুপুরে বৃষ্টির সময় বজ্রপাতে এদের মৃত্যু হয় বলে জানিয়েছে পুলিশ। এরা হলেন কালীগঞ্জের কাপাইস গ্রামের সতীশ চন্দ্র দাসের ছেলে মুকুন্দ দাস (৫৫), প্রেম দাসের ছেলে সুধন দাস (৩৫) ও মোক্তারপুরের শিংলাব গ্রামের মৃত রস্না চন্দ্র দাসের ছেলে নীরব চন্দ্র দাস (৫২) এবং শ্রীপুর উপজেলার বৈরাগীর চালা এলাকার ইন্নছ আলী । কালীগঞ্জ থানার উপ-পরিদর্শক পলি আক্তার জানান, বৃষ্টির সময় কাপাস এলাকার একটি মাছের খামারে বাঁশের মাচায় বসে পাহারা দিচ্ছিল ওই তিন জন। এ সময় হঠাৎ বজ্রপাত হলে ঘটনাস্থলেই তাদের মৃত্যু হয়। শ্রীপুর থানার সহকারী উপ-পরিদর্শক মো. রুহুল আমিন জানান, শ্রীপুর পৌর এলাকার বৈরাগীরচালা গ্রামে মাঠে গরু আনতে গিয়ে বজ্রপাতে ইন্নছ আলী আহত হন। আশঙ্কাজনক অবস্থায় তাকে শ্রীপুর উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article1153223.bdnews~~
~~বজ্রপাত বজ্র আহত ক্ষতি ঝড় নিহত বৃষ্টি মারা মৃত্যু হত ~~
~~দুই দিনের বজ্রপাতে নিহত ৮১: মন্ত্রণালয়~~
~~Published: 2016-05-17 12:56:40.0 BdST Updated: 2016-05-17 15:42:18.0 BdST~~
~~গেল সপ্তাহের বৃহস্পতি ও শুক্রবার ঝড়বৃষ্টির মধ্যে বজ্রপাতে সারা দেশে মোট ৮১ জনের মৃত্যু হয় বলে তথ্য দিয়েছে দুর্যোগ ব্যবস্থাপনা ও ত্রাণ মন্ত্রণালয়। Related Stories মন্ত্রী মোফাজ্জল হোসেন চৌধুরী মায়া মঙ্গলবার এক সংবাদ সম্মেলনে বলেন, গত ১২ ও ১৩ মে দেশের ২৬ জেলায় বজ্রপাতে মৃত্যুর এই ঘটনা ঘটে। ওই সময় এসব ঘটনায় নিহতদের পরিবারকে মন্ত্রণালয়ের পক্ষ থেকে ১৪ লাখ ৭০ হাজার টাকা অনুদান দেওয়া হয়েছে বলে জানান মন্ত্রী। # ঢাকায় চারজন, গাজীপুর দুইজন, নরসিংদী সাতজন, টাঙ্গাইলে চারজন, কিশোরগঞ্জে পাঁচজন, নেত্রকোণায় দুইজন, রাজবাড়ীতে চারজন, পাবনায় ছয়জন, দিনাজপুরে দুইজন, বগুড়ায়  দুইজন, জয়পুরহাটে তিনজন, গাইবান্ধায় দুইজন, নাটোরে দুইজন, নওগাঁয় চারজন, রাজশাহীতে ছয়জন, নীলফামারী দুইজন, সিরাজগঞ্জে সাতজন, যশোরে একজন, নড়াইলে দুইজন, সিলেটে চারজন, সুনামগঞ্জে একজন, হবিগঞ্জ একজন, চট্টগ্রাম দুইজন, বাহ্মণবাড়িয়ায় চারজন, পটুয়াখালীতে একজন ও পিরোজপুরে একজন মারা গেছেন ওই দুই দিনের বজ্রপাতে। # এছাড়া ঝড়ের কবলে পড়ে কিশোরগঞ্জের ইটনায় নৌকাডুবে চারজন এবং দিনাজপুরে গাছচাপা পড়ে একজনের মৃত্যু হয়। # নিহতের মধ্যে ৫৪ জন মাঠে, ১৫ জন উঠানে, তিনজন খেলার মাঠে, চারজন রাস্তায়, তিনজন বাড়ির পাশে এবং দুইজন ভবন নির্মাণ কাজের সময় বজ্রপাতে  মারা যান। # ২১০৫ সালে সারা দেশে মোট ১৭ জন বজ্রপাতে মারা গিয়েছিলেন। মন্ত্রণালয়ের সভাকক্ষে এই সংবাদ সম্মেলনে ত্রাণ সচিব মো. শাহ কামাল বলেন, “আমরা বজ্রপাতকে দুর্যোগ হিসেবে বিবেচনা করি না বলে অভিযোগ রয়েছে, কিন্তু তা সত্য নয়। আমাদের মন্ত্রণালয় গতবছর অগাস্ট থেকে বজ্রপাতকেও দুর্যোগ বিবেচনা করছে। বজ্রপাত নিয়ে কী করণীয়- সে বিষয়ে আমরা কাজ করছি, ক্ষতিগ্রস্তদের সাহায্য দিচ্ছি।” নিহতদের  প্রত্যেকের পরিবারকে ১০ থেকে ২৫ হাজার টাকা এবং আহতদের সাড়ে ৭ হাজার থেকে ১৫ হাজার টাকা করে দেওয়া হচ্ছে বলে জানান তিনি। সচিব বলেন, ওই দুই দিনে এতো বেশি মানুষ মারা যাওয়ার পর মন্ত্রণালয় বিশেষজ্ঞদের নিয়ে বজ্রপাতে কী করা উচিত আর কী করা উচিত নয়- সে বিষয়ে একটি তালিকা তৈরি করেছে। বজ্রঝড়ের সময় সাধারণত ৩০ থেকে ৪৫ মিনিট বজ্রপাতের ভয় থাকে জানিয়ে তিনি বলেন, বৃষ্টির সঙ্গে বজ্রপাতের শঙ্কা আছে কি না, তার ছয় ঘণ্টার পূর্বাভাস ১০৯৪১ নম্বরে ফোন করে জানা যাবে। মন্ত্রণালয়ের পরামর্শ >> বজ্রপাতের সময় খোলা জায়গা, খোলা মাঠ বা উচুঁ স্থানে না থাকাই ভালো। >> বজ্রপাতের সময় চামড়ার ভেজা জুতা বা খালি পায়ে থাকা বিপজ্জনক। একান্ত বের হতে হলে রাবারের জুতো ব্যবহার করা উচিত। >> বজ্রপাতের সময় ধানক্ষেত বা খোলা মাঠে থাকলে তাড়াতাড়ি হাঁটু গেড়ে, কানে আঙুল দিয়ে মাথা নিচু করে বসে পড়া উচিত। >> যত দ্রুত সম্ভব দালান বা কংক্রিটের ছাউনির নিচে আশ্রয় নিতে হবে। টিনের চালা যথা সম্ভব এড়িয়ে চলতে হবে। >> উঁচু গাছপালা, বৈদ্যুতিক তার বা ধাতব খুঁটি, মোবাইল ফোনের টাওয়ার থেকে দূরে থাকাই নিরাপদ হবে। >> কালো মেঘ দেখা দিলে নদী, পুকুর, ডোবা বা জলাশয় থেকেও দূরে থাকার পরামর্শ দেওয়া হয়েছে। >>  বজ্রপাতের সময় গাড়ির ভেতরে থাকলে, ধাতব অংশের সঙ্গে শরীরের সংযোগ এড়িয়ে চলতে হবে। সম্ভব হলে গাড়ি নিয়ে কোনো কংক্রিটের ছাউনির নিচে আশ্রয় নিতে হবে। >> বাড়িতে থাকলে বজ্রপাতের সময় জানালার কাছাকাছি বা বারান্দায় থাকা নিরাপদ হবে না। >> বজ্রপাতের সময় বাড়ির জানালা বন্ধ রাখা উচিত। ঘরের ভেতরে বৈদ্যুতিক সরঞ্জাম থেকেও দূরে থাকা প্রয়োজন। >> মোবাইল, ল্যাপটপ, কম্পিউটার, ল্যান্ডফোন, টেলিভিশন, ফ্রিজসহ সকল বৈদ্যুতিক সরঞ্জাম ব্যবহার থেকে বিরত থাকতে হবে এবং সেগুলো বন্ধ রাখতে হবে। >>  ধাতব হাতলের ছাতা ব্যবহার না করাই ভালো। >> বজ্রপাতের সময় ছাউনিহীন নৌকায় মাছ ধরতে যাওয়া নিরাপদ নয়। ওই সময় নদীতে থাকলে নৌকার ছাউনির নিচে থাকা উচিত। >> বজ্রপাত ও ঝড়ের সময় বাড়ির ধাতব কল, সিঁড়ির রেলিং, পাইপ ইত্যাদি স্পর্শ না করাই নিরাপদ। >> বিপদ এড়াতে প্রতিটি ভবনে বজ্র নিরোধক দণ্ড স্থাপন নিশ্চিত করতে হবে।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1152195.bdnews~~
~~বজ্রপাত বজ্র মৃত্যু ~~
~~সিলেটে বজ্রপাতে ৩ কিশোরের মৃত্যু~~
~~Published: 2016-05-15 14:21:15.0 BdST Updated: 2016-05-15 14:21:15.0 BdST~~
~~সিলেটের কোম্পানীগঞ্জে মাছ ধরতে গিয়ে বজ্রপাতে তিন কিশোরের মৃত্যু হয়েছে। রোববার সকালে উপজেলার খায়েরগাঁও গ্রামে এ ঘটনা ঘটে বলে কোম্পানীগঞ্জ থানার ওসি বায়েস আলম জানান। এরা হল উপজেলার খায়েরগাঁও গ্রামের তাজুল ইসলামের ছেলে ইমরান হোসেন (১৪), সুবহান খাঁর ছেলে সেলিম হোসেন (১৫) এবং নূরুল ইসলামের ছেলে নবী হোসেন (১৪)। বিডিনিউজ টোয়েন্টিফোর ডটকমকে ওসি বলেন, সকাল সাড়ে ৭টার দিতে ইমরান, সেলিম ও নবী গ্রামের পাশের রাউটি বিলে মাছ ধরতে যায়। এ সময় বজ্রপাত হলে ঘটনাস্থলেই তাদের মৃত্যু হয়। স্বজনদের আবেদনে ময়নাতদন্ত ছাড়াই  লাশ দাফনের অনুমতি দেওয়া হয়েছে বলে জানান ওসি। এ ঘটনায় একটি অপমৃত্যু মামলা হয়েছে।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article1151440.bdnews~~
~~বজ্রপাত বজ্র আহত ঝড় নিহত বৃষ্টি মারা মৃত্যু হত ~~
~~বজ্রপাতে দুই দিনে ৫৬ জনের মৃত্যু~~
~~Published: 2016-05-13 18:32:32.0 BdST Updated: 2016-05-14 09:27:19.0 BdST~~
~~বজ্রপাতে আগের দিন ৩৩ জনের মৃত্যুর পর শুক্রবার দেশের বিভিন্ন স্থানে একইভাবে আরও ২৩ জনের মৃত্যুর খবর পাওয়া গেছে। Related Stories এরমধ্যে রাজবাড়ীতে নিহত হয়েছেন তিন জন। দুই জন করে নিহত হয়েছেন চট্টগ্রাম, গাইবান্ধা, জয়পুরহাট, নওগাঁ, নড়াইল, সাভার-ধামরাই, সুনামগঞ্জ ও কিশোরগঞ্জে। এছাড়া চাঁদপুর, মাগুরা, যশোর ও গাজীপুরে এক জন করে মোট চার জনের মৃত্যুর খবর নিশ্চিত করেছে সংশ্লিষ্ট থানা, পুলিশ ফাঁড়ি ও স্থানীয় চেয়ারম্যান।   বিস্তারিত ব্যুরো ও প্রতিনিধিদের পাঠানো খবরে: রাজবাড়ী জেলার কালুখালী ও গোয়ালন্দ উপজেলায় বজ্রপাতে নিহত তিন জন হলেন, বেলাল ব্যাপারি (৩৩), জাহের শেখ (৪৫) ও সোহান সরদার (৪৫)। সোহান সরদারের আত্মীয় আবুল শ্যামা জানান, দুপুরে ঝড়বৃষ্টির সময় বজ্রপাতে গোয়ালন্দ উপজেলার অমিত ব্যাপারি পাড়ায় সোহান আহত হন। পরে তাকে উপজেলা স্বাস্থ্য কমপ্লেক্সে নিয়ে গেলে চিকিৎসক মৃত ঘোষণা করেন। কালুখালী উপজেলার রতনদিয়া ইউনিয়ন পরিষদ চেয়ারম্যান আবুল কাশেম মণ্ডল জানান, শুক্রবার দুপুরে পাটক্ষেতে কাজ করার বজ্রপাত হলে হরিণবাড়িয়া গ্রামের বেলাল ও জাহের ঘটনাস্থলেই মারা যায়। চট্টগ্রাম পাহাড়তলীর ফইল্যাতলী বাজার এলাকায় বজ্রপাতে আমজাদ আমিন (২৫) নামে এক যুবকের মৃত্যু হয়েছে বলে জানান চট্টগ্রাম মেডিকেল কলেজ হাসপাতাল পুলিশ ফাঁড়ির নায়েক মো. হামিদ। বিডিনিউজ টোয়েন্টিফোর ডটকমকে তিনি জানান, শুক্রবার সকালে এলাকার একটি মাঠে গরুর জন্য ঘাস কাটতে গিয়ে তার মৃত্যু হয়। এছাড়া পতেঙ্গা থানার ১২ নম্বর ঘাট এলাকায় ক্রিকেট খেলার সময় বজ্রপাতে প্রাণ হারায় স্কুলছাত্র গিয়াস উদ্দিন (১৬)। পতেঙ্গা থানার এসআই রাজীব শর্মা মৃত্যুর খবর নিশ্চিত করে জানান, গিয়াস কর্ণফুলী থানার বদলপুরের বাসিন্দা আবুল হোসেনের ছেলে। সে গিয়াস মেরিন একাডেমি স্কুলে ১০ম শ্রেণিতে পড়তো। জয়পুরহাট জয়পুরহাট সদর ও ক্ষেতলাল উপজেলায় বজ্রপাতে দুই শ্রমিকের মৃত্যু হয়েছে; নারীসহ আহত হন আরও দুই জন। শুক্রবার সকাল সাড়ে ১০টা থেকে বেলা ১১টার মধ্যে তাদের মৃত্যু হয়েছে বলে সংশ্লিষ্ট থানা নিশ্চিত করেছে। সদর থানার ওসি ফরিদ হোসেন জানান, বেলা ১১টার দিকে সতিঘাটা মাঠে ধান ক্ষেতে কাজ করার সময় বজ্রপাতে মারা যান সতিঘাটা গ্রামের রফিকুল ইসলাম (৩৩)। রফিকুল কুড়িগ্রামের নাগেশ্বরী উপজেলার ইসমাইল হোসেনের ছেলে। একই সময় আহত হন সতিঘাটা গ্রামের আফজাল হোসেন (৪০) ও বেড়ইল গ্রামের নিশিকান্তের স্ত্রী গায়ত্রী রানী (৩২)। আফজালকে প্রাথমিক চিকিৎসা দেওয়া হয়েছে এবং গায়ত্রী রানীকে জয়পুরহাট জেলা আধুনিক হাসপাতালে ভর্তি করা হয়েছে বলে জানান ওসি। এদিকে ক্ষেতলাল থানার এসআই রশিদ ভদ্র জানান, সকাল সাড়ে ১০টার দিকে ক্ষেতলাল উপজেলার ঘুগইল গ্রামে ধান কাটার সময় মানিক মিয়া (৩৫) নামে এক ব্যক্তি মারা গেছে; তার বাবার নাম আসাদুজ্জামান। নওগাঁ শুক্রবার সকাল ১০টার দিকে নওগাঁর পোরশা ও মহাদেবপুর উপজেলায় বজ্রপাতে নিহত হয়েছেন ইব্রাহিম হোসেন (১৪) নামে এক কিশোর ও শচীন মুহুরী (৪৬) নামে এক কৃষক। পোরশা থানার উপ-পরিদর্শক মাহবুব আলম জানান, উপজেলার গোপিনাথপুর গ্রামের গোলজার হোসেনে ছেলে ইব্রাহিম সকাল ১০ টার দিকে বাড়ি সংলগ্ন হেলিপ্যাপ এলাকায় আম কুড়াচ্ছিল। এ সময় বজ্রপাতে সে মারা যায়। অপরদিকে মহাদেবপুর থানার ওসি সাবের রেজা জানান, সকাল সাড়ে ৯টার দিকে মাঠে কাজ করার সময় বজ্রপাতে ঘটনাস্থলেই মারা যান ধনজইল গ্রামের ভগবান মুহুরীর ছেলে শচীন মুহুরী। সাভার-ধামরাই ঢাকার সাভার ও ধামরাইয়ে বজ্রপাতে নিহত দুই জন হলেন সাভার পৌর এলাকার ছায়াবীথি মহল্লার বাসিন্দা মন্টু মিয়া (২০) এবং ধামরাই উপজেলার বালিয়া ইউয়নের বাস্তা নয়াচড়া এলাকার আক্কাস আলীর ছেলে মনির হোসেন (১৮)। সাভার মডেল থানার ওসি মো. কামরুজ্জামান বলেন, বন্ধুদের সঙ্গে ফুটবল খেলার সময় বজ্রপাতে মন্টু গুরুতর আহত হয়। পরে তাকে এনাম মেডিকেল কলেজ হাসপাতালে নিয়ে গেলে কর্তব্যরত চিকিৎসক মৃত ঘোষণা করেন।  কাওয়ালীপাড়া ফাঁড়ি ইনচার্জ উপ-পরিদর্শক (এসআই) রাকিবুল ইসলাম জানান, খড়ের গাদা সড়াতে গিয়ে বজ্রপাতে মনির হোসেনের শরীর ঝলসে গিয়ে ঘটনাস্থলেই তিনি মারা যান। সুনামগঞ্জ দুপুরে বাড়ির পাশে হাওরে কাজ করার সময় জগন্নাথপুরের কলকলি ইউনিয়নে বজ্রপাতে আমির উদ্দিন (৩০) নামে এক যুবকের মৃত্যু হয়েছে বলে নিশ্চিত করেছেন জগন্নাথপুর থানার ওসি মোহাম্মদ মুরসালিন। তিনি জানান, এছাড়া সন্ধ্যায় একই উপজেলার বাগময়না গ্রামের ভিকি মিয়ার ছেলে সামাদ মিয়া (৯) বাবার সঙ্গে হাওরে ধান কাটার সময় বজ্রপাতে নিহত হয়। গাইবান্ধা সদর উপজেলায় শুক্রবার বজ্রপাতে সিরাজুল ইসলাম সিরাজ (৬০) ও রেজাউল করিম (৫০) নামে দুই ব্যক্তির মৃত্যুর খবর নিশ্চিত করেছেন গাইবান্ধা সদর থানার ও সি একেএম মেহেদী হাসান। নিহত রেজাউল করিম উপজেলার সাহাপাড়া ইউনিয়নের কৃষ্ণপুর গ্রামের ওয়াহেদ আলীর ছেলে ও সিরাজ একই উপজেলার লক্ষীপুর ইউনিয়নের খোর্দ্দ মালিবাড়ী পূর্বপাড়া গ্রামের জাফর আলীর ছেলে। বাড়ির পাশে জমিতে বোরো ধান কাটার সময় বজ্রপাতে সিরাজের মৃত্যু হয়েছে বলে তার পরিবারের সদস্যরা জানিয়েছেন। অপরদিকে রেজাউল করিম বিকেলে বাড়ির পাশে ফাকা জমিতে তার গরুকে ঘাস খাওয়াচ্ছিলেন। নড়াইল জেলার লোহাগড়ায় বজ্রপাতে ছায়া রানী রায় (৪৫) ও প্রতাপ রায় (১৭) নামে দুই জনের মৃত্যুর খবর নিশ্চিত করেছে নলদী পুলিশ ফাঁড়ি। ফাঁড়ির এএসআই আনিচুর রহমান জানান, নিহতদের বাড়ি লোহাগড়া উপজেলার হলদা গ্রামে। সন্ধ্যা ৬টার দিকে বজ্রসহ বৃষ্টি মধ্যে গরু আনতে মাঠে গেলে বজ্রপাতে ঘটনাস্থলেই ছায়া রানীর মৃত্যু হয়। গুরুতর আহত প্রতাপ রায়কে উদ্ধার করে চিকিৎসকের নিয়ে যাওয়ার আগেই তার মৃত্যু হয়। কিশোরগঞ্জ কিশোরগঞ্জে পৃথক দুই স্থানে বজ্রপাতে নিহত দুই জন হলেন ইমরান (২৮) ও তারু মিয়া (৩৮)। ধলা ইউনিয়নের চেয়ারম্যান আশরাফুজ্জামান মবিন জানান, ইমরান তাড়াইল উপজেলার ধলা ইউনিয়নের ধলাপাড়া গ্রামে বজ্রপাতে নিহত হন। তার বাড়ি নেত্রকোনার কেন্দুয়া উপজেলার গগডা গ্রামে। তিনি ধলাপাড়া গ্রামে শ্বশুড় বাড়িতে বেড়াতে এসেছিলেন। অপরদিকে আজ একই সময়ে ইটনা উপজেলার বড়িবাড়ী ইউনিয়নের শিমুলবাগ গ্রামে। ইটনা থানার ওসি আব্দুল মালেক ঘটনার সত্যতা নিশ্চিত করে জানান, দুপুরে আগরফা হাওরে মাছ ধরতে গিয়ে বজ্রপাতে  তারু মিয়ার মৃত্যু হয়। চাঁদপুর চাঁদপুর সদর মডেল থানার ওসি মো. মামুনুর রশিদ জানান, মেঘনা নদীতে দুপুরে বালুভর্তি কার্গো জাহাজে বজ্রপাতে নবির হোসেন (২৫) নামে এক শ্রমিক নিহত হয়েছেন। একই সময় জাহাজে থাকা মো. রাকিব (২৪) এবং কিছু দূরে ওসমান গনি মাঝি (৪৫) নামে এক ট্রলার চালক আহত হন। আহতদের চাঁদপুর সদর হাসপাতালে ভর্তি করা হয়েছে। নিহত নবীর হোসেন লক্ষ্মীপুর জেলার কমলনগর উপজেলার চরফোরকান গ্রামের মো. হোসেনের ছেলে। মাগুরা সদর উপজেলার কাপাসহাটী বিকালে বজ্রপাতে তুহিন শেখ (২২) নামে এক যুবকের মৃত্যু হয়েছে বলে জানান সদর হাসপাতালের জরুরি বিভাগে কর্মরত ব্রাদার আব্দুল আজিজ। তুহিন ওই গ্রামের হেলাল উদ্দিন শেখের ছেলে। হেলাল শেখ জানান, বিকেলে কাপাসহাটি  গ্রামের নিজ বাড়ির পাশের রাস্তায় তুহিন বজ্রপাতের শিকার হয়। এ সময় তাকে অচেতন অবস্থায় মাগুরা সদও হাসপাতালে নিয়ে গেলে কর্তব্যরত চিকিৎসক তাকে মৃত্য ঘোষণা করেন। যশোর যশোরে বজ্রপাতে এক জন নিহত ও দুই জন আহত হয়েছেন। নিহতের নাম ইয়ার আলী মোল্লা (৭৫)। আহতরা হচ্ছেন, ইয়ার আলীর স্ত্রী আলেয়া বেগম (৬৫) ও নাজমা বেগম (৪৫)। যশোর ২৫০ শয্যা হাসপাতালের জরুরি বিভাগের চিকিৎসক কাজল মল্লিক জানিয়েছেন, বিকাল ৫টার দিকে যশোরে বৃষ্টি শুরু হলে সদর উপজেলার আরবপুর এলাকায় বজ্রপাতে ইয়ার আলী নিহত ও তার স্ত্রী আলেয়া আহত হন। এসময় তারা পাশের সুজলপুর মাঠে গরু আনতে গিয়েছিলেন। অপর ঘটনাটি ঘটেছে যশোর শহরের বারান্দিপাড়া এলাকায়। রান্না ঘরে কাজ করার সময় বজ্রপাতে আহত হন ওই এলাকার আলাউদ্দিনের স্ত্রী নাজমা বেগম। গাজীপুর গাজীপুরের কালিয়াকৈরে দুপুরে বজ্রপাতে সুভাষ চন্দ্র (৬০) নামে এক ব্যক্তির নিহতের খবর নিশ্চিত করেছেন কালিয়াকৈর উপজেলার মধ্যপাড়া ইউনিয়ন পরিষদের চেয়ারম্যান মোহাম্মদ নাছিম কবির। তার বাড়ি কালিয়াকৈর উপজেলার মধ্যপাড়া ইউনিয়ন সোলাটি গ্রামে। চেয়ারম্যান জানান, দুপুরে ঝড়-বৃষ্টির মধ্যে আম কুড়াতে গিয়ে বজ্রপাতের কবলে পড়ে তার মৃত্যু হয়। বজ্রপাতে তার শরীরের বাম পাশ ঝলসে গেছে।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1151378.bdnews~~
~~বজ্রপাত বজ্র দুর্ঘটনা মৃত্যু ~~
~~সুনামগঞ্জে বজ্রপাতে যুবকের মৃত্যু~~
~~Published: 2016-05-13 16:14:52.0 BdST Updated: 2016-05-13 19:06:30.0 BdST~~
~~সুনামগঞ্জের জগন্নাথপুরে বজ্রপাতে এক যুবকের মৃত্যু হয়েছে।  শুক্রবার দুপুরে উপজেলার কলকলি ইউনিয়নে এ দুর্ঘটনা ঘটে বলে জগন্নাথপুর থানার ওসি মোহাম্মদ মুরসালিন জানান। মৃত আমির উদ্দিন (৩০) ওই ইউনিয়নের কামারখাল গ্রামের বাসিন্দা। ওসি বলেন, বেলা ১২টার দিকে বাড়ির পাশের হাওরে কাজ করার সময় বজ্রপাত হলে ঘটনাস্থলেই আমিরের মৃত্যু হয়। বিকালে পারিবারিক কবরস্থানে তাকে দাফন করা হয়েছে। এ নিয়ে বৃহস্পতিবার ও শুক্রবার বজ্রপাতে দেশের বিভিন্ন স্থানে ৩৭ জনের মৃত্যুর খবর পাওয়া গেল। ~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1151150.bdnews~~
~~বজ্রপাত বজ্র মারা ~~
~~বজ্রপাতে ব্রাহ্মণবাড়িয়ায় ৪ জন নিহত~~
~~Published: 2016-05-12 22:30:51.0 BdST Updated: 2016-05-12 22:30:51.0 BdST~~
~~ব্রাহ্মণবাড়িয়ার সরাইল ও বাঞ্ছারামপুর উপজেলায় বজ্রপাতে চারজন মারা গেছেন। বৃহস্পতিবার দুপুর থেকে বিকালের মধ্যে বিভিন্ন সময় বিভিন্ন স্থানে বজ্রপাতে জাহানারা বেগম (৪৮), শফিকুল ইসলাম (২৮), কবির হোসেন (৪০) ও শামছুল ইসলাম (৪০) মারা যান বলে পুলিশ জানায়। বাঞ্ছারামপুর থানার ওসি অংশু কুমার দেব বলেন, দুপুর থেকে বিকালের মধ্যে বিভিন্ন সময় উপজেলার সোনারামপুর ইউনিয়নের চরশিবপুর গ্রামে জমিতে ধান কাটার সময় বজ্রপাতে মজিবুর রহমানের ছেলে শফিকুল ইসলাম এবং কানাইনগর গ্রামে নদীতে গোসল করে বাড়ি ফেরার পথে সুলতান মিয়ার ছেলে কবির হোসেন মারা যান। সরাইল থানার ওসি রূপক কুমার সাহা বলেন, দুপুর ১২টার দিকে নিজ বাড়ির উঠোনে কাজ করার সময় হঠাৎ বজ্রপাত হলে জাহানা বেগম ঘটনাস্থলেই এবং ইছাপুর গ্রামের জোনাব আলীর ছেলে শামছুল ইসলাম জমিতে ধান কাটার সময় বজ্রপাত হলে ঘটনাস্থলেই মারা যান।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1151054.bdnews~~
~~বজ্রাঘাত বজ্রপাত বজ্র আহত ঝড় নিহত প্রাণহানি বৃষ্টি মারা মৃত্যু হত ~~
~~বজ্রপাতে এক দিনে ৩৩ মৃত্যু~~
~~Published: 2016-05-12 20:53:04.0 BdST Updated: 2016-05-13 01:16:39.0 BdST~~
~~কালবৈশাখীর মওসুমে দেশের বিভিন্ন এলাকায় ঝড়-বৃষ্টির সঙ্গে বজ্রপাতে অন্তত ৩৩ জনের মৃত্যু হয়েছে। বৈশাখের শেষ ভাগে এক সপ্তাহ গরমের পর বৃহস্পতিবার রাজধানীসহ দেশের অনেক জেলায় বৃষ্টি ও ঝড়ো হাওয়া বয়ে যায়। এর সঙ্গে হয় বজ্রপাতও, এতে ১২টি জেলায় প্রাণহানি ঘটে। বজ্রপাতে সবচেয়ে বেশি মৃত্যু ঘটেছে সিরাজগঞ্জ ও রাজশাহী জেলায়। উত্তরাঞ্চলের এই দুই জেলায় পাঁচজন করে মোট ১০ জন মারা যান। ঢাকার যাত্রাবাড়ীতে মারা গেছেন দুই শিক্ষার্থী। এছাড়া পাবনায় ৪, ব্রাহ্মণবাড়িয়ায় ৪ জন, গাজীপুরে ২, বগুড়ায় ২, হবিগঞ্জে ১, কিশোরগঞ্জে ৪, নাটোরে ২, নওগাঁয় ১, নীলফামারীতে ১ জন মারা গেছেন। বিলুপ্ত সার্ক আবহাওয়া গবেষণা কেন্দ্রের সাবেক পরিচালক সুজিত কুমার দেবশর্মা বিডিনিউজ টোয়েন্টিফোর ডটকমকে জানান, কালবৈশাখী মৌসুমে বজ্রঝড় বেশি হয়। সাধারণত মার্চ থেকে মে মাস পর্যন্ত বজ্রঝড় হয়ে থাকে। বর্ষাকালের পর কখনও কখনও অক্টোবর-নভেম্বর মাসেও তা দেখা যায়। বাংলাদেশে প্রতি বছর বজ্রপাতে গড়ে দুই থেকে তিনশ’ মানুষের প্রাণহানি ঘটে বলে জানান তিনি। আবহাওয়ার এই প্রপঞ্চের কারণ ব্যাখ্যা করে সুজিত দেবশর্মা বলেন, যখন কিউমুলোনিম্বাস মেঘ তৈরি হয়, তখনই বজ্রঝড় হয়ে থাকে। “কিউমুলোনিম্বাস মেঘ হচ্ছে খাড়াভাবে সৃষ্টি হওয়া বিশাল আকৃতির পরিচালন মেঘ; যা থেকে শুধু বিদ্যুৎ চমকানো নয়, বজ্রপাত-ভারি বর্ষণ-শিলাবৃষ্টি-দমকা-ঝড়ো হাওয়া এমনকি টর্নেডোও হতে পারে।” বায়ুমণ্ডলে বাতাসের তাপমাত্রা ভূভাগের উপরিভাগের তুলনায় কম থাকে। এ অবস্থায় বেশ গরম আবহাওয়া দ্রুত উপরে উঠে গেলে আর্দ্র বায়ুর সংস্পর্শ পায়, তখন গরম আবহাওয়া দ্রুত ঠাণ্ডা হওয়ার প্রক্রিয়ার মধ্যে আলোড়ন সৃষ্টি হয়ে বজ্রমেঘের সৃষ্টি হয়। আবহাওয়া অধিদপ্তর জানিয়েছে, বৃহস্পতিবার টাঙ্গাইলে ৩৭ মিলিমিটার সর্বোচ্চ বৃষ্টিপাত রেকর্ড করা হয়। এছাড়া নেত্রকোনা, কুমিল্লা, সিলেট, শ্রীমঙ্গল, রাজশাহী, ঈশ্বরদী, বগুড়া, বদলগাছী, তাড়াশ, রংপুর, দিনাজপুর, রাজাহাট, ভোলা ও পটুয়াখালীতে বৃষ্টি হয়েছে। বৃহস্পতিবার দেশের সর্বোচ্চ তাপমাত্রা রেকর্ড হয়েছে মংলা ও যশোরে ৩৭ দশমিক ৮ ডিগ্রি সেলসিয়াস,  ঢাকায় তাপপাত্রা ৩৬ ডিগ্রি সেলসিয়াসে উঠেছিল। শুক্রবারের পূর্বাভাসে বলা হয়েছে, রাজশাহী, রংপুর, ঢাকা ও সিলেট বিভাগের কিছু কিছু জায়গায় এবং খুলনা, বরিশাল ও চট্টগ্রাম বিভাগের দুয়েক জায়গায় দমকা/ঝড়ো হাওয়াসহ বৃষ্টি অথবা বজ্রবৃষ্টি হতে পারে। সিরাজগঞ্জ: রায়গঞ্জ ও উল্লাপাড়া উপজেলায় বজ্রপাতে নারী ও শিশুসহ পাঁচজন মারা গেছেন। নিহতরা হলেন- রায়গঞ্জের চকপুর গ্রামের নূর নবীর মেয়ে নূপুর খাতুন (৮), বৈকণ্ঠপুর গ্রামের দারুজ্জামানের ছেলে কৃষক আব্দুল মোতালেব (৪২) ও হাসিল মাদ্রাসার সহকারী শিক্ষক আনোয়ার হোসেন (৪৫)। উল্লাপাড়া উপজেলার শিমলা গ্রামের আব্দুল লতিফ (৩৫) ও বেতুয়া গ্রামের গৃহবধূ শাহিনুর বেগমের (৩০) মৃত্যুও হয়েছে বজ্রপাতে। উল্লাপাড়া থানার ওসি দেওয়ান কৌশিক আহমেদ বিডিনিউজ টোয়েন্টিফোর ডটকম বলেন, “বিকালে বৃষ্টির সময় বজ্রপাত হলে শিমলা গ্রামের লতিফ ও বেতুয়া গ্রামের শহিনুর ঘটনাস্থলেই মারা যাণ।” রায়গঞ্জ উপজেলার পাঙ্গাসী ইউনিয়ন পরিষদ সদস্য মাহে আলম বলেন, বিকালে শিশু নূপুর বাড়ির পাশে ইটভাটার কাছে খড়ি কুড়াচ্ছিল। বজ্রপাতে ঘটনাস্থলেই তার মৃত্যু। মোতালেব গ্রামের মাঠে গরু আনতে গেলে বজ্রপাতে ঘটনাস্থলেই মারা যান। এ সময় তার দুটি গরুও মারা পড়ে। সদর উপজেলার বাগবাটি ইউনিয়নের বেজগাতি গ্রামের বাসিন্দা ও রায়গঞ্জের হাসিল মাদ্রাসার সহকারী শিক্ষক আনোয়ার হোসেন বজ্রপাতে নিজ মাদ্রাসার মাঠে মারা যান বলেও মাহে আলম জানান। ঢাকা: যাত্রাবাড়ীর কোনাপাড়ায় ফুটবল খেলার সময় বজ্রপাতে মারা যান দুই শিক্ষার্থী। তারা হলেন- রুম্মান হাসান লিঙ্কন (২১) ও সাহেদ ওরফে সোহাগ (২১)। সোহাগ আহসানউল্লাহ বিশ্ববিদ্যালয়ের কম্পিউটার সায়েন্স বিভাগের শিক্ষার্থী ছিলেন, লিঙ্কন  পলিটেকনিক্যালে পড়তেন। নিহতদের বন্ধু মাজহারুল ইসলাম ঢাকা মেডিকলে কলেজ হাসপাতালে সাংবাদিকদের বলেন, বিকাল ৫টার দিকে তারা কয়েক বন্ধু কোনাপাড়ার কাঠেরপুল এলাকার কনকর্ড বালুর মাঠে ফুটবল খেলতে যান। “সন্ধ্যার আগে বৃষ্টি শুরু হয়। সে সময় প্রচণ্ড শব্দে বজ্রপাত হলে লিংঙ্কন আর সোহাগ অচেতন হয়ে যায়।” দুই শিক্ষার্থীকে ঢাকা মেডিকেল কলেজ হাসপাতালে নেওয়া হলে চিকিৎসকরা মৃত ঘোষণা করেন বলে যাত্রাবাড়ী থানার ওসি মো. আনিসুর রহমান জানিয়েছেন। কিশোরগঞ্জ: জেলার তিন স্থানে বজ্রপাতে চারজনের মৃত্যু হয়েছে। তারা হলেন- হোসেনপুর উপজেলার আড়াইবাড়িয়া গ্রামের কৃষক রহমত আলীর ছেলে ও হোসেনপুর ডিগ্রি কলেজের প্রথম বর্ষের ছাত্র শরীফুল ইসলাম শুভ (১৮), তাড়াইল উপজেলার বেলংকা ইউনিয়ন আওয়ামী লীগের সভাপতি আব্দুল কুদ্দুছের স্ত্রী মমতা বেগম (৪০), বাজিতপুর উপজেলার কৈকুরি গ্রামের আবু বকরের স্ত্রী রেজিয়া খাতুন (৫৬) ও বাহের নগর গ্রামের মঞ্জিল মিয়ার ছেলে স্বপন (১৭)। স্থানীয়রা জানায়, বিকালে বাড়ি থেকে হোসেনপুরের চর বিশ্বনাথপুর এলাকায় নিজেদের ধানের জমিতে ধান কাটা শ্রমিকদের জন্য খাবার পানি নিয়ে যায় শুভ। হঠাৎ বজ্রপাতে গুরুতর আহত হয়। হোসেনপুর উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাকে মৃত ঘোষণা করেন বলে হোসেনপুর থানার ওসি মো. নান্নু মোল্লা জানিয়েছেন। অন্যদিকে তাড়াইলের জাওয়ার ইউনিয়নের ইচা পশর গ্রামে নিজ বাড়ির সামনে ধান মাড়াই করার সময় বজ্রপাতে ঘটনাস্থলেই মারা যান মমতা। মমতা ইউনিয়ন আওয়ামী লীগের সভাপতি আব্দুল কুদ্দুছের স্ত্রী বলে জাওয়ার ইউনিয়ন পরিষদের চেয়ারম্যান আশরাফুল ইসলাম অংকুর জানান। বাজিতপরের পিরোজপুর ইউনিয়নের কৈকুরি গ্রামে মাঠ থেকে গরু আনতে গিয়ে বজ্রপাতে মারা যান রেজিয়া খাতুন। দিলালপুর ইউনিয়নের বাহের নগর গ্রামে জমিতে ধান কাটার কাজ করার সময় স্বপনের মৃত্যু হয়। পিরোজপুর ইউনিয়ন পরিষদের চেয়ারম্যান জাফর ইকবাল জুয়েল এবং দিলালপুর ইউনিয়ন পরিষদের চেয়ারম্যান গোলাম কিবরিয়া নবেল এই দুটি মৃত্যুর খবর নিশ্চিত করেন। ব্রাহ্মণবাড়িয়া: সরাইল ও বাঞ্ছারামপুর উপজেলায় বজ্রপাতে জাহানারা বেগম (৪৮), শফিকুল ইসলাম (২৮), কবির হোসেন (৪০) ও শামছুল ইসলাম (৪০) মারা গেছেন। বাঞ্ছারামপুর থানার ওসি অংশু কুমার দেব বলেন, দুপুর থেকে বিকালের মধ্যে বিভিন্ন সময় সোনারামপুর ইউনিয়নের চরশিবপুর গ্রামে জমিতে ধান কাটার সময় বজ্রপাতে মজিবুর রহমানের ছেলে শফিকুল ইসলাম এবং কানাইনগর গ্রামে নদীতে গোসল করে বাড়ি ফেরার পথে সুলতান মিয়ার ছেলে কবির হোসেন মারা যান। সরাইল থানার ওসি রূপক কুমার সাহা বলেন, দুপুর ১২টার দিকে নিজ বাড়ির উঠোনে কাজ করার সময় জাহানারা এবং ইছাপুর গ্রামের জোনাব আলীর ছেলে শামছুল ইসলাম জমিতে ধান কাটার সময় মারা যান। রাজশাহী: এই জেলার তিন উপজেলায় মারা যান পাঁচজন। তারা হলেন মোহনপুর উপজেলার গোছা গ্রামের রহমত আলী (২৮), হাটরা গ্রামের আব্দুল হাকিম (৫০), ডাঙ্গাপাড়া গ্রামের সত্যেন কুমার সত্য (৩৫), দুর্গাপুর উপজেলার পালশা গ্রামের মর্জিনা বেগম (৩৫) ও গোদাগাড়ী উপজেলার গুশিরা গ্রামের লাইলী বেগম (৪০)। মোহনপুর থানার ওসি বলেন, পুল্লাকুড়ি গ্রামে ঝড়-বৃষ্টির সময় মাঠে কর্মরত অবস্থায় সাতজন বজ্রপাতে আহত হন। তাদের উদ্ধার করে মোহনপুর স্বাস্থ্য কমপ্লেক্সে নিয়ে গেলে চিকিৎসকরা তিনজনকে মৃত ঘোষণা করেন। দুর্গাপুর উপজেলার নওপাড়া ইউনিয়ন পরিষদ চেয়ারম্যান আজাদ রেজাউল করিম রেজা বলেন, বিকালে পালশা গ্রামের মর্জিনা বেগম বাড়ির পাশেই একটি আমবাগানে আম কুড়াতে যান। “এ সময় বিকট শব্দে বজ্রপাত হলে মর্জিনার পুরো শরীর ঝলসে যায়। তাকে উপজেলা স্বাস্থ্যকেন্দ্রে নেওয়ার পথে মৃত্যু হয়।” এ ঘটনার পর উপজেলা নির্বাহী কর্মকর্তা আক্তারুন্নাহার ঘটনাস্থল পরিদর্শন করেছেন লাশ দাফনের খরচ হিসেবে নগদ ১০ হাজার টাকা সহায়তা দেন বলে চেয়ারম্যান জানান। অপরদিকে গোদাগাড়ী থানার ওসি এসএম ফরহাদ হোসেন বলেন, লাইলী বেগম মাঠে কাজ করার সময় বজ্রপাতে আহত হন। তাকে উদ্ধার করে রাজশাহী মেডিকেল কলেজ হাসপাতালে নেওয়া হলে চিকিৎসক মৃত ঘোষণা করেন। লাইলী পাকড়ী ইউনিয়নের গুশিরা গ্রামের মোয়াজ্জেম আলীর স্ত্রী বলে তিনি জানান। পাবনা: সুজানগর ও বেড়া উপজেলায় বজ্রপাতে নানা-নাতনিসহ চারজনের মৃত্যুর খবর পাওয়া গেছে। নিহতরা হলেন- সুজানগর উপজেলার বাঘলপুর গ্রামের ময়েন উদ্দিন প্রাং (৬৭) ও তার নাতনি শিখা খাতুন (১২), দক্ষিণচর গ্রামের রইচ উদ্দিন মণ্ডলের ছেলে শহিদুর রহমান মণ্ডল (৩৫) এবং বেড়া উপজেলার অজ্ঞাতপরিচয় এক ব্যক্তি। সুজানগর উপজেলার রানীনগর ইউনিয়ন পরিষদ চেয়ারম্যান জিএম তৌফিকুল আলম পীযূষ বিডিনিউজ টোয়েন্টিফোর ডটকমকে বলেন, সন্ধ্যা সাড়ে ৬টার দিকে ঝড়বৃষ্টির সময় নানা-নাতনি ঘরের বারান্দায় বসে ছিলেন। বজ্রপাতে ঘটনাস্থলেই তাদের মৃত্যু হয়। আহমেদপুর ইউনিয়ন পরিষদ চেয়ারম্যান কামাল উদ্দিন বিশ্বাস বলেন, শহিদুর রহমান বৃষ্টির মধ্যে পাটক্ষেতে নিড়ানির কাজ করছিলেন। তখন বজ্রপাতে তিনি মারা যান। অন্যদিকে বেড়া উপজেলার মাসুমদিয়া ইউনিয়ন পরিষদ চেয়ারম্যান মিরোজ হোসেন বলেন, বজ্রপাতে এক ব্যক্তি মারা গেছেন। তবে তার নাম-পরিচয় জানা যায়নি। গাজীপুর: কাপাসিয়া উপজেলায় বজ্রপাতে এক কৃষিশ্রমিক ও এক গৃহবধূর মৃত্যু হয়েছে। নিহতরা হলেন মো. সাত্তার আলী (২৬) ও রুবিনা (৪০)। কাপাসিয়া থানার এসআই মো. শাহজাহান বিডিনিউজ টোয়েন্টিফোর ডটকমকে বলেন, সাত্তার আলী কাপাসিয়া উপজেলার উত্তরখামের গ্রামে আব্দুর রশীদের জমিতে ধান কাটছিলেন। বজ্রপাতে ঘটনাস্থলেই তার মৃত্যু ঘটে। সাত্তারের বাড়ি কুড়িগ্রাম জেলার নাগেশ্বরী উপজেলার সাতান্না গ্রামে। প্রায় একই সময় খিরাটি গ্রামের কাজল মিয়ার স্ত্রী গৃহবধূ রুবিনা মাঠ থেকে গরু নিয়ে ফেরার পথে বজ্রপাতে মারা যান। নাটোর: লালপুর উপজেলার চারটি পৃথক স্থানে বজ্রপাতে এক নারীসহ দুজন নিহত ও দুইজন আহত হয়েছেন। আম কুড়াতে গিয়ে উপজেলার রঘুনাথপুর গ্রামের মোবারক হোসেন (২৪) এবং উত্তর লালপুর গ্রামের সাহারা বানু নিহত হন বলে লালপুর থানার ওসি আব্দুল হাই তালুকদার জানিয়েছেন। এছাড়া কাজিপাড়া গ্রামের সাজেদুর রহমান ও মহরকয়া গ্রামের পাপিয়া খাতুন আহত হন। তাদের লালপুর উপজেলা স্বাস্থ্য কমপ্লেক্সে ভর্তি করা হয়েছে। বগুড়া: শেরপুর উপজেলায় বজ্রপাতে দুই ভাই মারা গেছেন। তারা হলেন সীমাবাড়ী ইউনিয়নের বেতগাড়ী গ্রামের হাদু সরকারের বড় ছেলে আনোয়ার হোসেন (৩৭) ও ছোট ছেলে আরিফুল ইসলাম (২৫)। মো. হারেজ নামে এক প্রত্যক্ষদর্শী জানান, দুই ভাই মাঠে ধান কাটছিলেন। বজ্রপাতে ঘটনাস্থলেই আনোয়ার মারা যান। হাসপাতালে নেওয়ার পথে আরিফুলেরও মৃত্যু হয়। নওগাঁ: আত্রাই উপজেলায় মারা যান এক বৃদ্ধ। আত্রাই থানার পরিদর্শক (তদন্ত) শামসুল আলম বলেন, বিশিয়া গ্রামের আজাহার আলী (৬০) সন্ধ্যায় উঠোন থেকে ধান তুলছিলেন। এ সময় হঠাৎ বজ্রপাত হলে ঘটনাস্থলেই তার মৃত্যু হয়। হবিগঞ্জ: বানিয়াচং উপজেলার প্রতাপপুর গ্রামে বজ্রপাতে হাবিব মিয়া (২৫) নামে এক কৃষকের মৃত্যু হয়েছে। এ সময় আহত হয়েছে একই উপজেলার আরও ৮ জন। স্থানীয়রা জানায়, হাবিব তার বাড়ির পাশের হাওরে বোরো ধান কাটছিলেন। বজ্রপাত হলে তিনি আহত হন। হবিগঞ্জ সদর আধুনিক হাসপাতালে নিয়ে গেলে দায়িত্বরত চিকিৎসক তাকে মৃত ঘোষণা করেন। হবিগঞ্জ সদর আধুনিক হাসপাতালে আবাসিক চিকিৎসা কর্মকর্তা বজলুর রহমান কৃষক হাবিবের মৃত্যুর বিষয়টি নিশ্চিত করেছেন। নীলফামারী: কিশোরগঞ্জ উপজেলায় মারা যান এক গৃহবধূ। তিনি হলেন ফুলেরঘাট গ্রামের কৃষিশ্রমিক আলম হোসেনের স্ত্রী লাল বিবি (৪০)। মাগুড়া ইউনিয়ন পরিষদ চেয়ারম্যান মাহমুদুল হোসেন সিহাব বলেন, দুপুরে ভারী বর্ষণের সময় লাল বিবি নিজের ঘরে সাংসারিক কাজ করছিলেন। হঠাৎ তার ঘরের উপর বিকট শব্দে বজ্রপাত হলে ঘটনাস্থলেই মৃত্যু হয়। ঝালকাঠি: কাঁঠালিয়া উপজেলার বিশখালী নদীতে ইলিশ মাছ ধরতে গিয়ে বজ্রপাতের কবলে পড়ে এক জেলে নিখোঁজ হয়েছেন। নিখোঁজ ইব্রাহীম সরদার (৩২) আমুয়া ইউনিয়নের সরদার পাড়ার আশ্রাব আলীর ছেলে। কাঁঠালিয়া থানার পরিদর্শক মো. জাহিদ হোসেন বিডিনিউজ টোয়েন্টিফোর ডটকমকে বলেন, প্রতিদিনের মতো  ওই যুবক নদীতে ইলিশ মাছ ধরতে যান। বজ্রাঘাতের পর তিনি নদীতে পড়ে যান। বরিশাল থেকে ডুবরি দল এলেও ইব্রাহীমের কোনো সন্ধান পাওয়া যায়নি বলে জানান পুলিশ কর্মকর্তা জাহিদ।   [এই প্রতিবেদন তৈরিতে তথ্য দিয়েছেন নিজস্ব প্রতিবেদক, ব্রাহ্মণবাড়িয়া, বগুড়া, গাজীপুর, হবিগঞ্জ, কিশোরগঞ্জ, নাটোর, পাবনা, রাজশাহী, সিরাজগঞ্জ, ঝালকাঠী, নওগাঁ, নীলফামারী প্রতিনিধি]~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article1151036.bdnews~~
~~বজ্রপাত বজ্র নিহত বৃষ্টি মারা হত ~~
~~রাজধানীতে বজ্রপাতে দুই ছাত্রের মৃত্যু~~
~~Published: 2016-05-12 20:18:38.0 BdST Updated: 2016-05-12 20:18:38.0 BdST~~
~~রাজধানীর যাত্রাবাড়ীর কোনাপাড়ায় ফুটবল খেলার সময় বজ্রপাতে মারা গেছেন দুই শিক্ষার্থী। বৃহস্পতিবার বিকালে কোনাপাড়ার কাঠেরপুল এলাকায় এ ঘটনা ঘটে বলে যাত্রাবাড়ী থানার ওসি মো. আনিসুর রহমান জানিয়েছেন। নিহতরা হলেন- রুম্মান হাসান লিঙ্কন (২১) ও সাহেদ ওরফে সোহাগ (২১)। সোহাগ আহসান উল্লাহ বিশ্ববিদ্যালয়ের কম্পিউটার সায়েন্স বিভাগের শিক্ষার্থী ছিলেন আর লিঙ্কন  পলিটেকনিক্যালে পড়তেন বলে পুলিশ জানিয়েছে। নিহতদের বন্ধু মাজহারুল ইসলাম ঢাকা মেডিকলে কলেজ হাসপাতালে সাংবাদিকদের জানান, বিকাল ৫টার দিকে তারা কয়েক বন্ধু কোনাপাড়ার কাঠেরপুল এলাকার কনকর্ড বালুর মাঠে ফুটবল খেলতে যান। “সন্ধ্যার আগে বৃষ্টি শুরু হয়। সে সময় প্রচণ্ড শব্দে বজ্রপাত হলে লিংঙ্কন আর সোহাগ অচেতন হয়ে যায়।” ঢাকা মেডিকেল কলেজ হাসপাতালে নেওয়ার পর চিকিৎসক তাদের মৃত ঘোষণা করেন বলে তিনি জানান। লিঙ্কন ও সোহাগ দুজনই পরিবারের সঙ্গে যাত্রাবাড়ীর কাজলায় থাকেন। লিঙ্কন গ্রামের বাড়ি মুন্সিগঞ্জ। তার বাবার নাম বাদল মোল্লা। সোহাগের বাবার নাম নিজাম উদ্দিন।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1151017.bdnews~~
~~বজ্রাঘাত বজ্রপাত বজ্র মারা মৃত্যু ~~
~~কাপাসিয়ায় বজ্রপাতে দুইজনের মৃত্যু~~
~~Published: 2016-05-12 19:47:53.0 BdST Updated: 2016-05-12 19:47:53.0 BdST~~
~~গাজীপুরের কাপাসিয়া উপজেলায় বজ্রপাতে কৃষিশ্রমিক ও গৃহবধূর মৃত্যু হয়েছে। বৃহস্পতিবার বিকেলে মো. সাত্তার আলী (২৬) ও রুবিনা (৪০) বজ্রপাতে মারা যান বলে কাপাসিয়া থানার এসআই মো. শাহজাহান জানান। তিনি বিডিনিউজ টোয়েন্টিফোর ডটকমকে বলেন, সাত্তার আলী কাপাসিয়া উপজেলার উত্তরখামের গ্রামে আব্দুর রশীদের জমিতে ধান কাটছিলেন। “বিকাল সাড়ে ৪টার দিকে বজ্রপাত হলে কুড়িগ্রাম জেলার নাগেশ্বরী উপজেলার সাতান্না গ্রামের সানাউল্লাহ ব্যাপারির ছেলে সাত্তার ঘটনাস্থলেই মারা যান।” প্রায় একই সময় গাজীপুরের কাপাসিয়া উপজেলার খিরাটি গ্রামের কাজল মিয়ার স্ত্রী গৃহবধূ রুবিনা মাঠ থেকে গরু নিয়ে ফেরার পথে বজ্রাঘাতে ঘটনাস্থলেই মারা যান বলে এসআই জানান।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1148223.bdnews~~
~~বজ্রপাত বজ্র নিহত মৃত্যু হত ~~
~~সিরাজগঞ্জে বজ্রপাতে ২ জনের মৃত্যু~~
~~Published: 2016-05-07 19:45:46.0 BdST Updated: 2016-05-07 19:45:46.0 BdST~~
~~সিরাজগঞ্জের শাহজাদপুরে বজ্রপাতে দুইজনের মৃত্যু হয়েছে। শনিবার বিকালে উপজেলার রুপবাটি ইউনিয়নে এ ঘটনা ঘটে বলে শাহজাদপুর থানার ওসি মনির হোসেন জানান। নিহতরা হলেন, শ্যালাকাতি গ্রামের হাজী নুরু বক্সের ছেলে জাহাঙ্গীর হোসেন (৩৫) ও ঢায়া গ্রামের আব্দুস সামাদের ছেলে মো. সোহেল (১৬)। ওসি মনির বলেন, বিকেল ৩টার দিকে ধানক্ষেতে কাজ করছিলেন ওই দুইজন। এ সময় বজ্রপাত হলে তাদের মৃত্যু হয়। সন্ধ্যায় গ্রামে তাদের দাফন করা হয়েছে বলে জানান তিনি।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1147112.bdnews~~
~~বজ্রপাত বজ্র ক্ষতি ক্ষয়ক্ষতি বৃষ্টি ~~
~~বজ্রপাতের সময় জামালপুরে পাটগুদামে অগ্নিকাণ্ড~~
~~Published: 2016-05-05 16:43:47.0 BdST Updated: 2016-05-05 16:54:34.0 BdST~~
~~জামালপুর শহরের তমালতলা চাপাতলার ঘাটে বজ্রপাতের সময় একটি পাট গুদামে অগ্নিকাণ্ড ঘটেছে। বৃহস্পতিবার সকাল সাড়ে ১০টায় বৃষ্টির মধ্যে বজ্রপাত হওয়ার সময় পাটের ওই গুদামে আগুন লাগে। জামালপুর চেম্বার অব কমার্স এন্ড ইন্ডাস্ট্রিজের সাবেক সহ-সভাপতি ইকরামুল হক নবীন জানান, সকাল সাড়ে ১০টায় বৃষ্টির সময় বজ্রপাতে চাপাতলার ঘাটে আমজাদ হোসেনের পাট গুদামে আগুন লাগে। “ওই গুদাম ভাড়া নিয়ে ফারুক হোসেন, লুৎফর রহমান ও বিজন কুমার নামে তিন ব্যবসায়ী পাট রেখেছিল। “গুদামটিতে প্রায় ৮ হাজার মন পাট ছিল। এর অধিকাংশই পুড়ে গেছে।” জামালপুরের জেলা প্রশাসক মো. শাহাবুদ্দিন খান জানান, দমকল বাহিনীর ৪টি ইউনিট প্রায় দুই ঘণ্টা চেষ্টার পর আগুন নিয়ন্ত্রণে আনে। আগুন লাগার কারণ ও ক্ষয়ক্ষতির পরিমাণ নির্ধারণ করতে একটি কমিটি গঠন করা হচ্ছে। জামালপুরের পুলিশ সুপার মো. নিজাম উদ্দীন ঘটনাস্থল পরিদর্শন করে জানান, ব্যবসায়ীরা বজ্রপাতে আগুন লাগার কথা বললেও পুলিশের পক্ষ থেকে আগুন লাগার কারণ তদন্ত করে দেখা হবে।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1138279.bdnews~~
~~বজ্রপাত বজ্র আহত নিহত মারা মৃত্যু হত ~~
~~সিলেটে বজ্রপাতে দুই স্কুলছাত্রীর মৃত্যু~~
~~Published: 2016-04-18 18:49:21.0 BdST Updated: 2016-04-18 18:49:21.0 BdST~~
~~সিলেটের জৈন্তাপুরে বজ্রপাতে দুই স্কুল ছাত্রীর মৃত্যু হয়েছে। আহত হয়েছে আরও একজন। সোমবার বিকেলে উপজেলার লক্ষীপ্রসাদ গ্রামে এ ঘটনা ঘটে বলে পুলিশ জানিয়েছে। নিহতরা হচ্ছে লক্ষীপ্রসাদ গ্রামের পতন মালাকারের মেয়ে ডলি মালাকার (১০) ও আব্দুর রহমানের মেয়ে ইশিতা রহমান তারিন (৭)। তারা লক্ষীপ্রসাদ সরকারি প্রাথমিক বিদ্যালয়ের পঞ্চম শ্রেণি ও দ্বিতীয় শ্রেণির শিক্ষার্থী ছিল। জৈন্তাপুর থানার ওসি শফিউল কবির জানান, বিকেল ৪টার দিকে স্কুল ছুটির পর বাড়ি ফেরার পথে আকস্মিক বজ্রপাত হলে ঘটনাস্থলেই ডলি মারা যান। হাসপাতালে নেওয়ার পথে মারা যায় তারিন। এ ঘটনায় বিদ্যালয়ের তৃতীয় শ্রেণির শিক্ষার্থী ও লক্ষীপ্রাসাদ গ্রামের রানা মালাকারের মেয়ে লিপি মালাকার (৮) আহত হয়েছে। তাকে সিলেট ওসমানী মেডিকেল কলেজ হাসপাতালে ভর্তি করা হয়েছে।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1137286.bdnews~~
~~বজ্রপাত বজ্র আহত ক্ষতি ক্ষয়ক্ষতি ঝড় বৃষ্টি হত ~~
~~ঝড়ে সিলেটে বিদ্যুৎ বিপর্যয়~~
~~Published: 2016-04-16 18:46:49.0 BdST Updated: 2016-04-16 18:46:49.0 BdST~~
~~কালবৈশাখী ঝড়, বজ্রপাত ও শিলাবৃষ্টিতে সিলেটের বিভিন্ন স্থানে বিদ্যুতের লাইন, বাড়ি ও সড়কের উপর গাছ উপড়ে পড়ে ব্যাপক ক্ষয়ক্ষতি হয়েছে। বিদ্যুৎ বিক্রয় ও বিতরণ বিভাগের প্রকৌশলী নজরুল ইসলাম বিডিনিউজ টোয়েন্টিফোর ডটকমকে জানান, কালবৈশাখী ঝড়ে সকাল ৭টা থেকে নগরী বিদ্যুৎবিচ্ছিন্ন হয়ে পড়ে। সঞ্চালন লাইন থেকে গাছ সরিয়ে মেরামতের পর বেলা ২টা থেকে পর্যায়ক্রমে বিদ্যুৎ সরবরাহ শুরু হয়। নয়াসড়কের বাসিন্দারা জানান, কিশোরী মোহন বালিকা উচ্চ বিদ্যালয়ের একটি বিশাল গাছ স্কুলের সীমানা প্রাচীর ও পার্শ্ববর্তী একটি বাড়ির টিনের চালের উপর উপড়ে পড়েছে। এতে বাড়ির মালিক যুক্তরাজ্য প্রবাসী শামীম মিয়া আহত হয়েছেন। নয়াসড়ক খ্রিস্টান মিশনেও ঝড়ে ব্যাপক ক্ষতি হয়েছে। গাছ পড়ে মিশনের বেলি হাওলাদার ও সুরেশ দাসের ঘর ভেঙে পড়েছে। এতে আহত হয়েছেন জল বিশ্বাস নান্টু নামে মিশনের এক বাসিন্দা। এছাড়া শাহী ঈদগাহে বিদ্যুতের তারের উপর গাছ উপড়ে পড়ে ওই এলাকা বিদ্যুৎবিচ্ছিন্ন হয়ে যায়। মিরাবাজারে বিদ্যুতের তারের উপর ভেঙে পড়েছে সাইনবোর্ড। এছাড়া নগরীর বাগবাড়ি, ইলেকট্রিক সাপ্লাই, টিলাগড়, মেজরটিলা ও ঘাসিটুলা এলাকায় ঝড়ে গাছ পড়ে বিদ্যুৎ লাইন ও ঘরবাড়ি ক্ষতিগ্রস্ত হওয়ার খবর পাওয়া গেছে। সিলেটের আবহাওয়াবিদ সাঈদ আহমদ চৌধুরী বলেন, মৌসুমি বায়ুর প্রভাবে কালবৈশাখীর সাথে শিলাবৃষ্টি ও বজ্রপাত হয়েছে।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1137254.bdnews~~
~~বজ্রপাত বজ্র আহত ঝড় নিহত বৃষ্টি মারা হত ~~
~~বজ্রপাতে যুবলীগ নেতাসহ নিহত ৪~~
~~Published: 2016-04-16 17:17:06.0 BdST Updated: 2016-04-16 17:20:43.0 BdST~~
~~হবিগঞ্জ ও মৌলভীবাজারে বজ্রপাতে যুবলীগের এক ইউনিয়ন সভাপতিসহ তিনজন নিহত হয়েছেন। শনিবার বজ্রপাতে হবিগঞ্জে নিহতরা হলেন সদর উপজেলার কাকিয়ার আব্দা গ্রামের আব্দুর রাজ্জাকের ছেলে কৃষক আবিদ আলী (২২), লাখাই উপজেলার পশ্চিম বুল্লা গ্রামের বাসিন্দা বুল্লা ইউনিয়ন যুবলীগ সভাপতি রমজান আলী (৪০) ও একই উপজেলার ভাদিকারা গ্রামের বাসিন্দা মশ্বব আলীর ছেলে দিনমজুর শফিকুল ইসলাম (৩২)। এছাড়া, মৌলভীবাজারে নিহত হয়েছেন কুলাউড়া উপজেলার ক্ষেত্রগুল এলাকার মোস্তফা মিয়া (৫০)। শনিবার দুপুরে হবিগঞ্জে বজ্রপাতসহ প্রবল ঝড়-বৃষ্টি শুরু হয় উল্লেখ করে হবিগঞ্জের অতিরিক্ত পুলিশ সুপার শহিদুল ইসলাম বলেন, “ঝড়ের সময় কৃষক আবিদ আলী স্থানীয় ঘুঙ্গিয়াজুড়ি হাওরে ধান কাটছিলেন। তখন বিকট শব্দে বজ্রপাত হলে ঘটনাস্থলেই তিনি মারা যান।” লাখাই উপজেলার পশ্চিম বুল্লা গ্রামের বাসিন্দা যুবলীগ নেতা রমজান দুপুরে তার বাড়ির পাশে জমি থেকে গরু আনতে গেলে বজ্রপাতে গুরুতর আহত হন। স্থানীয়রা উদ্ধার করে সদর হাসপাতালে নিয়ে গেলে চিকিৎসক তাকে মৃত ঘোষণা করেন বলে জানান তিনি। এছাড়া, “দিনমজুর শফিকুল তার গ্রামের নিটকবর্তী স্থানে মাটি কাটছিলেন। দুপুরে ঝড় শুরু হলে বজ্রপাতে তিনি ঘটনাস্থলেই মারা যান।” এছাড়াও বজ্রপাতে আরও অন্তত ৫ জন আহত হয়েছে, তাদেরকে স্থানীয়ভাবে চিকিৎসা দেওয়া হচ্ছে।একটি গরু মারা গেছে বলে জানায় পুলিশ। অন্যদিকে মৌলভীবাজারের বড়লেখায় বজ্রপাতে এক কৃষক নিহত হওয়ার খবর পাওয়া গেছে। মৌলুভীবাজারের বড়লেখায় শনিবার সকালে ক্ষেত্রগুল এলাকায় মাছ ধরতে গিয়ে র বজ্রপাতে ঘটনাস্থলেই প্রাণ হারান ওই এলাকার মোস্তফা মিয়া (৫০) বলে জানান বড়লোখা থানার ওসি মনিরুজ্জান।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1129157.bdnews~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~তিন জেলায় বজ্রপাতে নিহত ৫~~
~~Published: 2016-03-31 19:33:36.0 BdST Updated: 2016-03-31 19:33:36.0 BdST~~
~~নারায়ণগঞ্জ, বাগেরহাট ও ফরিদপুরে বজ্রপাতে পাঁচ জন নিহত হয়েছে। আহত হয়েছে দুই জন। বৃহস্পতিবার দুপুর বৃষ্টির সময় বজ্রপাতে তাদের মৃত্যু হয়। দুপুরে নারায়ণগঞ্জের সোনারগাঁ উপজেলার চরকিশোরগঞ্জে বজ্রপাতে মারা যায় মোল্লাপাড়ার অনীক (১৫) ও ফেরদৌস (১৭)। মুন্সীগঞ্জ সদর হাসপাতালের ফার্মাসিস্ট আরিফ হোসেন বিডিনিউজ টোয়েন্টিফোর ডটকমকে জানান, বাড়ির পাশে মেঘনা নদীতে গোসল করার সময় বজ্রপাত হলে অনীক ও ফেরদৌস ঘটনাস্থলেই মারা যান। আর আহত হয় গফুর (২২)। তাদের মুন্সীগঞ্জ সদর হাসপাতালে নিয়ে আসা হয় বলে জানান তিনি। ফরিদপুর সদর উপজেলার কৃষ্ণনগর গ্রামে বজ্রপাতে হাসান মোল্লা (১৬) নামে এক ছাত্রের মৃত্যু হয়েছে। ফরিদপুর মডেল থানার ওসি মো. নাজিমউদ্দিন জানান, বৃহস্পতিবার দুপুরে বৃষ্টির সময় বাড়ির পাশের মাঠ থেকে গরু নিয়ে আসার সময় বজ্রপাত হলে হাসান ঘটনাস্থলেই মারা যায়। হাসান ওই গ্রামের জাভের মোল্লার ছেলে। সে এ বছর কৃষ্ণনগর উচ্চ বিদ্যালয় থেকে এসএসসি পরীক্ষার্থী দিয়েছিল। বাগেরহাটের মোরেলগঞ্জের কামলা গ্রামে একটি কলাবাগানে কাজ করার সময় বজ্রপাতে মারা যান শ্রমিক কালিপদ মজুমদার (৫০) ও রফিকুল ইসলাম (২৫)। আহত হন সাইফুল শেখ (২৫)। তাকে পার্শ্ববর্তী পিরোজপুর সদর হাসপাতালে ভর্তি করা হয়েছে বলে মোরেলগঞ্জ থানার ওসি তারক বিশ্বাস জানান। তিনি বলেন, কলাবাগানে তিন শ্রমিক কাজ করছিলেন। দুপুরের দিকে বজ্রসহ বৃষ্টি শুরু হয়।এ সময় বজ্রপাতে কালিপদ ও রফিকুল ঘটনাস্থলে মারা যান।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1123924.bdnews~~
~~বজ্রপাত বজ্র মৃত্যু ~~
~~মহেশখালীতে বজ্রপাতে ২ জনের মৃত্যু~~
~~Published: 2016-03-22 12:05:12.0 BdST Updated: 2016-03-22 12:05:12.0 BdST~~
~~কক্সবাজারের মহেশখালীতে বজ্রপাতে দুই যুবকের মৃত্যু হয়েছে। মঙ্গলবার সকাল সাড়ে ৮টার দিকে উপজেলার মাতারবাড়ীর মধ্যম রাজঘাট এলাকায় এ ঘটনা ঘটে বলে জানান মহেশখালী থানার ওসি দিদারুল ফেরদৌস। এরা হলেন-মধ্যম রাজঘাট এলাকার আবুল কালামের ছেলে হাবিব উল্লাহ (৩২) ও ধলাবাপের পাড়ার রইস উদ্দিনের ছেলে কফিল উদ্দিন (৩৫)। লাশ তাদের বাড়িতে রয়েছে। ওসি ফেরদৌস বলেন, মঙ্গলবার সকালে লবণের মাঠে কাজ করার সময় বজ্রপাত হয়। এতে ঘটনাস্থলে ওই দুই যুবকের মৃত্যু হয়।~~
#####
#####
~~bdnews24.com~~
~~bangla~~
~~http://bangla.bdnews24.com/samagrabangladesh/article1110279.bdnews~~
~~বজ্রপাত বজ্র নিহত বৃষ্টি মারা মৃত্যু হত ~~
~~বজ্রপাতে মৌলভীবাজারে দুইজন নিহত~~
~~Published: 2016-02-25 00:59:17.0 BdST Updated: 2016-02-25 00:59:17.0 BdST~~
~~পৃথক বজ্রপাতে মৌলভীবাজারে দুইজনের মৃত্যুর খবর পাওয়া গেছে। নিহতরা হলেন কুলাউড়ার আব্দুল কাদির (৩৫) ও শ্রীমঙ্গলের পানচাষি প্রতাপ সাংমা (৬৫)। কুলাউড়ার উপজেলার ভূকশীমইল ইউনিয়ন পরিষদ সদস্য মো. ইলিয়াছ আলী বিডিনিউজ টোয়েন্টিফোর ডটকমকে বলেন, ভূকশীমইল গ্রামের আব্দুর রহমানের ছেলে আব্দুল কাদির বুধবার বিকেল সাড়ে ৩টার দিকে হাকালুকি হাওরে কৃষিকাজ শেষে গরু নিয়ে বাড়ি ফিরছিলেন। “এ সময় পুলের গাং পৌঁছালে বৃষ্টির সাথে বজ্রপাত হলে ঘটনাস্থলেই তার মৃত্যু হয়।” অপরদিকে শ্রীমঙ্গল উপজেলার সিন্দুর খান ইউনিয়ন পরিষদ সদস্য রিপন রায় বলেন, “বুধবার সন্ধ্যায় নাহার পানপুঞ্জিতে কাজ শেষে বাড়ি ফিরছিলেন স্থানীয় প্রতাপ সাংমা। এ সময় বজ্রপাতে তিনি ঘটনাস্থলেই মারা যান।”~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article1011821.bdnews~~
~~বজ্রপাত বজ্র আহত নিহত মৃত্যু হত ~~
~~দিনাজপুরে বজ্রপাতে নিহত ২~~
~~Published: 2015-08-16 17:17:39.0 BdST Updated: 2015-08-16 17:17:39.0 BdST~~
~~দিনাজপুরের বোচাগঞ্জ উপজেলায় পৃথক বজ্রপাতে স্কুলছাত্রসহ দুই জন নিহত হয়েছে। আহত হয়েছে সাত জন। রোববার দুপুরে উপজেলার ছাতইল ইউনিয়নের দেউর এলাকায় এবং মুশিদহাট ইউনিয়নের জালগাঁও এলাকায় এ ঘটনা ঘটে। নিহতরা হলেন, দেউর উচ্চ বিদ্যালয়ে ষষ্ট শ্রেণির ছাত্র বাপ্পী (১২) ও জালগাঁও গ্রামের নেগর চন্দ্র রায়ের ছেলে শ্যামল চন্দ্র রায় (৩০)। ছাতইল ইউনিয়নের চেয়ারম্যান খাদেমুল ইসলাম বিডিনিউজ টোয়েন্টিফোর ডটকমকে জানান, বেলা দেড়টার দিকে টিফিনের সময় দেউর উচ্চ বিদ্যালয়ে বজ্রপাত হয়। এ সময় মাঠে থাকা বাপ্পী ঘটনাস্থলেই নিহত হয়। আহত হয় আরও সাত শিক্ষার্থী। আহতদের বোচাগঞ্জ উপজেলা স্বাস্থ্য কমপ্লেক্সে ভর্তি করা হয়েছে। একই সময় জালগাঁও গ্রামে মাঠে কাজ করার সময় বজ্রপাতে শ্যামল চন্দ্র রায়ের (৩০) মৃত্যু হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article1009185.bdnews~~
~~বজ্রপাত বজ্র আহত নিহত মৃত্যু হত ~~
~~ব্রাহ্মণবাড়িয়া বজ্রপাতে দুই কৃষক নিহত~~
~~Published: 2015-08-10 19:03:39.0 BdST Updated: 2015-08-10 19:03:39.0 BdST~~
~~ব্রাহ্মণবাড়িয়ার কসবায় বজ্রপাতে দুই কৃষক নিহত হয়েছেন। আহত হয়েছেন আরও দুই জন। সোমবার উপজেলার টিঘরিয়া গ্রামে এ ঘটনা ঘটে। নিহতরা হলেন- সুনামগঞ্জের দুয়ারা বাজারের মো. গফুর মিয়া (৫০) ও একই এলাকার সুজন (৫২)। কসবা উপজেলা নির্বাহী কর্মকর্তা (ইউএনও) মুহাম্মদ আরিফুল ইসলাম জানান, জমিতে কাজ করছিলেন গফুর মিয়া ও সুজন। এ সময় বজ্রপাত হলে ঘটনাস্থলেই দুজনের মৃত্যু হয়। খবর পেয়ে পুলিশ তাদের লাশ উদ্ধার করেছে বলে জানান তিনি।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article997508.bdnews~~
~~বজ্রপাত বজ্র আহত মারা মৃত্যু হত ~~
~~হবিগঞ্জে নৌকায় বজ্রপাতে চারজনের মৃত্যু~~
~~Published: 2015-07-15 13:49:53.0 BdST Updated: 2015-07-15 13:49:53.0 BdST~~
~~হবিগঞ্জের আজমিরীগঞ্জে নৌকায় বজ্রপাতে চারজনের মৃত্যু হয়েছে; আহত হয়েছেন আরও দুজন। আজমিরীগঞ্জ থানার ওসি তৈমুর বখত চৌধুরী জানান, বুধবার দুপুরে বিরাট ইউনিয়নে এ ঘটনা ঘটে। তিনি বলেন, বিরাট এলাকা থেকে একটি নৌকা যাত্রী নিয়ে আজমিরীগঞ্জ যাচ্ছিল। এর মধ্যে বজ্রপাত হলে ঘটনাস্থলেই ওই চারজন মারা যান। নিতরা হলেন- বিরাট ইউনিয়নের মুসা মিয়া (৫০), খিতীশ সূত্রধর (২০) ও রনজিত সূত্রধর (৪৫) এবং নেত্রকোণার প্রসেন সূত্রধর (২২)। এদের মধ্যে খিতীশ ও রনজিতের আত্মীয় প্রসেন আজমিরীগঞ্জে বেড়াতে এসেছিলেন। তাৎক্ষণিকভাবে আহত দুজনের নাম পরিচয় পুলিশ জানাতে পারেনি। তাদের আজমিরীগঞ্জ উপজেলা স্বাস্থ্য কমপ্লেক্সে ভর্তি করা হয়েছে।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article993736.bdnews~~
~~বজ্রপাত বজ্র আহত নিহত বৃষ্টি মারা হত ~~
~~রাজশাহীতে বজ্রপাতে নিহত ২~~
~~Published: 2015-07-07 14:28:37.0 BdST Updated: 2015-07-07 14:28:37.0 BdST~~
~~রাজশাহীর গোদাগাড়ী উপজেলায় বজ্রপাতে দুইজন মারা গেছেন।   সোমবার রাতে চব্বিশনগর বাইপুর গ্রামে এ ঘটনা ঘটে বলে রিশিকুল ইউনিয়ন পরিষদের চেয়ারম্যান জাহাঙ্গীর আহমেদ সরকার জানান। নিহতরা হলেন- স্থানীয় একরামুল হকের ছেলে শাহালাল মিয়া (২৬) ও তাদের প্রতিবেশী আবদুর রাজ্জাকের স্ত্রী আদরী বেগম (৪০)। ইউপি চেয়ারম্যান জাহাঙ্গীর বিডিনিউজ টোয়েন্টিফোর ডটকমকে বলেন, রাতে বৃষ্টির সময় বজ্রপাত হলে যার যার বাড়িতে থাকা শাহালাল ও আদরী গুরুতর আহত হন। রাতেই দুজনকে রাজশাহী মেডিকেল কলেজ হাসপাতালে নেওয়া হলে চিকিৎসক তাদের মৃত ঘোষণা করেন বলে জানান জাহাঙ্গীর।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article988296.bdnews~~
~~বজ্রপাত বজ্র আহত মারা মৃত্যু হত ~~
~~সুনামগঞ্জে বজ্রপাতে ৩ শ্রমিকের মৃত্যু~~
~~Published: 2015-06-25 19:29:32.0 BdST Updated: 2015-06-25 19:29:32.0 BdST~~
~~সুনামগঞ্জের তাহিরপুর উপজেলায় বজ্রপাতে তিন কয়লা শ্রমিকের মৃত্যু হয়েছে। আহত হয়েছে আরো তিন জন। বৃহস্পতিবার সন্ধ্যায় উপজেলার উত্তর বড়দল ইউনিয়নের যাদুকাটা নদীতে এ ঘটনা ঘটে। মৃতরা হলেন, উপজেলার উত্তর বড়দল ইউনিয়নের পুরানঘাট গ্রামের আবদুর রাজ্জাক (২৬), মানিগাঁও গ্রামের জামাল উদ্দিন (৩২), কোপানাপাড়া গ্রামের আল আমিন (২৭)। আহতদের নাম-পরিচয় তাৎক্ষণিকভাবে পাওয়া যায়নি। উত্তর বড়দল ইউনিয়ন পরিষদের চেয়ারম্যান জামাল উদ্দিন বলেন, যাদুকাটা নদীতে শ্রমিকরা কয়লা তোলার কাজ করছিল।  এ সময় বজ্রপাত হলে ঘটনাস্থলেই তিন জন মারা যায়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article984380.bdnews~~
~~বজ্রপাত বজ্র নিহত মৃত্যু হত ~~
~~গাইবান্ধায় বজ্রপাতে একজন নিহত~~
~~Published: 2015-06-17 19:11:09.0 BdST Updated: 2015-06-17 19:11:09.0 BdST~~
~~গাইবান্ধায় বজ্রপাতে এক ব্যক্তি নিহত হয়েছেন। বুধবার বিকালে সদর উপজেলার বল্লমঝাড় গ্রামে এ ঘটনা ঘটে। নিহত আলম মিয়া (৩৮) উপজেলার বল্লমঝাড় ইউনিয়নের মধ্য কমিদপুর গ্রামের রফিকুল ইসলামের ছেলে। বল্লমঝাড় ইউনিয়ন পরিষদের চেয়ারম্যান এমারুল ইসলাম সাবিন জানান, আলম মিয়া বাজার থেকে বাড়ি ফিরছিলেন। পথে বজ্রপাত হলে ঘটনাস্থলেই তার মৃত্যু হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article983835.bdnews~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~ঝিনাইদহে বজ্রপাতে কৃষকের মৃত্যু~~
~~Published: 2015-06-16 20:05:29.0 BdST Updated: 2015-06-16 20:05:29.0 BdST~~
~~ঝিনাইদহের মহেশপুর উপজেলায় বজ্রপাতে এক কৃষকের মৃত্যু হয়েছে। আহত হয়েছেন আরও একজন। মহেশপুর থানার ওসি শাহিদুল ইসলাম শাহিন জানান, মঙ্গলবার দুপুরে উপজেলার কোলা গ্রামে এ ঘটনা ঘটে। নিহত জয়নাল উদ্দিন (৩৭) উপজেলার কাজিরবেড় ইউনিয়নের কোলা গ্রামের আইনাল উদ্দিনের ছেলে। আহত একই গ্রামের জামাল নামে ওই যুবক প্রাথমিক চিকিৎসা নিয়েছেন। ওসি শাহিদুল বলেন, দুপুরে জয়নাল ও জামাল পাওয়ার টিলার দিয়ে মাঠে চাষ করছিলেন। এ সময় বৃষ্টির সঙ্গে বজ্রপাত হলে ঘটনাস্থলেই জয়নাল মারা যান। ~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article983415.bdnews~~
~~বজ্রপাত বজ্র আহত নিহত বৃষ্টি মারা হত ~~
~~যশোরে বজ্রপাতে নারী নিহত, আহত ৩~~
~~Published: 2015-06-15 22:22:08.0 BdST Updated: 2015-06-15 22:22:08.0 BdST~~
~~যশোরের শার্শা উপজেলায় বজ্রপাতে এক নারীর নিহত হয়েছেন, আহত হন আরও তিন জন। সোমবার সন্ধ্যায় এ ঘটনায় নিহত আনোয়ারা বেগম (৩৬) শার্শা উপজেলার গোড়পাড়া গ্রামের আবু তালেবের স্ত্রী। আহতরা হলেন, তাছলিমা বেগম (৩৩), জনি (১০) ও রেবেকা সুলতানা (৪৫)। তাদের উপজেলা স্বাস্থ্য কমপ্লেক্সে ভর্তি করা হয়। শার্শা থানার ওসি ইনামুল হক বিডিনিউজ টোয়েন্টিফোর ডটকমকে বলেন, আনোয়ারা ও তাছলিমা বৃষ্টির সময় মাঠ থেকে ছাগল নিয়ে বাড়িতে ফিরছিলেন। ওই সময় বজ্রপাত হলে আনোয়ারা ঘটনাস্থলেই মারা যান। স্থানীয়রা তাছলিমাকে উদ্ধারের পর হাসপাতালে নিয়ে যায়। বজ্রপাতে তাদের সাথে থাকা ৪টি ছাগল মারা যায়। অন্যদিকে আমতলা গাতিপাড়া গ্রামে নিজে বাড়িতে বজ্রপাতে জনি ও রেবেকা আহত হয় বলে জানান ওসি।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article981304.bdnews~~
~~বজ্রপাত বজ্র আহত ঝড় নিহত বৃষ্টি মারা মৃত্যু হত ~~
~~বজ্রপাতে তিন জেলায় নিহত  ৫~~
~~Published: 2015-06-11 17:42:05.0 BdST Updated: 2015-06-11 17:42:05.0 BdST~~
~~বজ্রপাতে বরিশাল, মুন্সীগঞ্জ ও গাইবান্ধায় পাঁচ জনের মৃত্যু হয়েছে। আহত হয়েছে আরো সাত জন। বৃহস্পতিবার ঝড়-বৃষ্টির সময় বজ্রপাতে বরিশালের মেহেন্দিগঞ্জ ও হিজলা উপজেলায় তিন জন, মুন্সীগঞ্জ সদরে একজন ও গাইবান্ধার ফুলছড়িতে এক কিশোর নিহত হয়। মেহেন্দিগঞ্জের কাজিরহাট থানার ওসি শওকত আনোয়ারুল ইসলাম জানান, দুপুরে দিনমজুর রুস্তম আলী (৬০), ইসাহাক হাওলাদার (৫৫) মাঠে কাজ করছিলেন। এসময় বজ্রপাতে রুস্তম ও ইসাহাক ঘটনাস্থলেই মারা যান। আহত হন আরো দুইজন। হিজলা থানার এসআই বজলুর রশিদ জানান, দুপুরে বাড়ির উঠানে কাজ করার সময় বজ্রপাতে বড়জালিয়া ইউনিয়নের হাজেরা খাতুন (৪৫) মারা যান। আহত হন হাজেরার স্বামী রাজ্জাক সরদার ও আত্মীয় আক্কাস বেপারী। ব্জ্রপাতে মুন্সীগঞ্জ সদর উপজেলায় কাঠপট্টি এলাকায় হাতেম আলীর মালিকানাধীন ইট ভাটায় এক শ্রমিক নিহত হন। আহত হয় আরো দুই জন। নিহত নুর হোসেনের (৪০) বাড়ি শরীয়তপুরের জাজিরা উপজেলার জাজিরা গ্রামে। আহতদের মুন্সীগঞ্জ সদর হাসপাতালে ভর্তি করা হয়েছে বলে জানান ওই হাসপাতালের আবাসিক চিকিৎসক মো. কাইয়ুম পোদ্দার জানান। বজ্রপাতে গাইবান্ধার ফুলছড়ি উপজেলার টেংরাকান্দি গ্রামে এক কিশোর নিহত হয়েছে। নিহত মিলন মিয়া (১৬) ওই গ্রামের আবু বক্কর সিদ্দিকের ছেলে। ফুলছড়ি ইউনিয়ন পরিষদের চেয়ারম্যান এমএ সবুর সরকার বলেন, মিলন দুই ভাইয়ের সঙ্গে নিজ ঘরে ঘুমিয়েছিলেন। রাত সাড়ে ৩টার দিকে ঘরের উপর বজ্রপাত হলে মিলন আহত হয়। পরে হাসপাতালে নিয়ে যাওয়ার পথে তার মৃত্যু হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article978372.bdnews~~
~~বজ্রপাত বজ্র আহত বৃষ্টি মারা মৃত্যু হত ~~
~~পঞ্চগড়ে বজ্রপাতে নিহত ৪~~
~~Published: 2015-06-05 21:50:32.0 BdST Updated: 2015-06-05 21:50:32.0 BdST~~
~~পঞ্চগড়ের তেঁতুলিয়া উপজেলায় বজ্রপাতে চারজনের মৃত্যু হয়েছে। এছাড়া, আহত হয়েছেন এক নারীসহ অন্তত আটজন। শুক্রবার সন্ধ্যায় ভজনপুর ইউনিয়নের বিভিন্ন গ্রামে এ ঘটনা ঘটে। মৃতরা হলেন ভেলুগছ গ্রামের আজিজুল ইসলাম, ভোটুজোত গ্রামের শাহিনুর ইসলাম, কলেজপাড়ার মো. বাবু ও দলুগছ গ্রামের তরিকুল ইসলাম। প্রত্যক্ষদর্শীদের বরাত দিয়ে ভজনপুর ইউপি চেয়ারম্যান মোস্তফা কামাল স্বপন জানান, সন্ধ্যায় বৃষ্টির সঙ্গে সঙ্গে প্রচণ্ড শব্দে বজ্রপাত হয়। এতে এক পাথর উত্তোলনকারী শ্রমিক ঘটনাস্থলে মারা যান। পঞ্চগড় সদর হাসপাতালে নেওয়ার পথে অপর তিন যুবকের মৃত্যু হয় বলে জানান তিনি। আহতরা হলেন, আকবর হোসেন, মোস্তাফিজুর রহমান, শারমিন আকতার, আকুন, জাহিদুল ইসলাম, শফিকুল ইসলাম, কমলা ও হোসেন আলী। তারা সবাই পঞ্চগড় সদর হাসপাতালে চিকিৎসাধীন রয়েছেন বলে জানিয়েছেন হাসপাতালটির কর্তব্যরত চিকিৎসক মাহাবুবুল আলম।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article969035.bdnews~~
~~বজ্রপাত বজ্র আহত নিহত মৃত্যু হত ~~
~~রাঙামাটিতে বজ্রপাতে গৃহবধূ নিহত~~
~~Published: 2015-05-16 18:26:06.0 BdST Updated: 2015-05-16 18:26:06.0 BdST~~
~~রাঙামাটির বরকলে বজ্রপাতে এক গৃহবধূ নিহত হয়েছেন। আহত হয়েছে তার দুই মেয়ে। শনিবার সকালে উপজেলার ভূষণছড়া ইউনিয়নের সরকার পাড়ায় এ ঘটনা ঘটে। নিহত গৃহবধূ নাজমা আক্তার (৩৮) সরকার পাড়ার বাসিন্দা ছিলেন। এ ঘটনায় আহত নাজমার মেয়ে ময়না খাতুন (১৬) ও কুসলুম আক্তারকে (১৪) রাঙামাটি সদর হাসপাতালে ভর্তি করা হয়েছে। বরকল থানার ওসি আব্দুর করিম জানান, সকালে নাজমা দুই মেয়েকে নিয়ে বাড়ির উঠানে কাজ করছিলেন।এ সময় বজ্রপাত হলে তারা  আহত হন। উদ্ধার করে বরকল উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক নাজমাকে মৃত ঘোষণা করেন। এ ঘটনায় একটি অপমৃত্যুর মামলা দায়ের করা হয়েছে বলে জানান ওসি।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article968692.bdnews~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~চার জেলায় বজ্রপাতে শিশুসহ নিহত ৭  ~~
~~Published: 2015-05-15 20:28:47.0 BdST Updated: 2015-05-15 22:26:19.0 BdST~~
~~বজ্রপাতে চার জেলায় এক শিশুসহ সাতজনের মৃত্যু হয়েছে। শুক্রবার দুপুরের পর থেকে রাত পর্যন্ত বজ্রপাতে আরও পাঁচ জন আহত হয়েছেন, যাদের স্থানীয় বিভিন্ন হাসপাতালে চিকিৎসা দেওয়া হচ্ছে। বিডিনিউজ টোয়েন্টিফোর ডটকমের প্রতিনিধিদের পাঠানো সংবাদ- গাজীপুর   শুক্রবার দুপুরে শ্রীপুর উপজেলার বেলদিয়া গ্রামে বজ্রপাতে দুইজন নিহত হয়েছেন, আহত হয়েছেন আরও তিনজন। নিহতরা হলেন- বেলদিয়া গ্রামের মিয়ার উদ্দিন মেঘুর ছেলে নছর উদ্দিন ওরফে নওশাদ (৬০) ও টাঙ্গাইলের মধুপুরের নওরী এলাকার আহাম্মদ আলীর ছেলে ছফির উদ্দিন (৩৫)। শ্রীপুর থানার ওসি আব্দুল মোতালেব জানান, স্থানীয় সুতিয়া নদীর পাশে বেলদিয়া গ্রামের নছর উদ্দিন তার জমিতে শ্রমিকদের জন্য দুপুরের খাবার নিয়ে যান। দুপুর আড়াইটার দিকে ধানক্ষেতের পাশেই বসে তিনিসহ (নছর) পাঁচজন একত্রে খাবার খাচ্ছিলেন। এ সময় কয়েকবার বজ্রপাত হলে ঘটনাস্থলেই ওই দুইজন নিহত হন। আহত হন আরও তিনজন। আহত টাঙ্গাইলের ধানকাটা শ্রমিক মো. শাহজাহান (৩৫), আহাম্মদ আলী (৪৫) ও রজব আলীকে (৩৫) শ্রীপুর উপজেলা স্বাস্থ্য কমপ্লেক্সে পাঠানো হয়েছে বলে জানান তিনি। ঝিনাইদহ বজ্রপাতে ঝিনাইদহের শৈলকুপায় এক বৃদ্ধের মৃত্যু হয়েছে। আহত হয়েছেন এক গৃহবধূ। বিকালে নিহত ইন্তাজ শেখ (৭৪) উপজেলার কুমড়েদা গ্রামের বাসিন্দা ও প্রয়াত মোজাহার শেখের ছেলে। শৈলকুপা থানার ওসি মো. হাশেম খান জানান, বিকাল ৫টার দিকে ইন্তাজ শেখ বাড়ির পাশের স্কুলের সামনে বসেছিলেন। বৃষ্টি শুরুর এক পর্যায়ে বজ্রপাতে ঘটনাস্থলে তার মৃত্যু হয়। এছাড়া শৈলকুপার কুশোবাড়িয়া গ্রামের গৃহবধূ রূপালী বেগম বাড়ির উঠানে কাজ করার সময় বজ্রপাতে আহত হন বলে জানান ওই পুলিশ কর্মকর্তা।    মৌলভীবাজার বিকালে মৌলভীবাজারের শ্রীমঙ্গলে বজ্রপাতে এক শিশুর মৃত্যু হয়েছে। আহত হয়েছে আরও দুই শিশু। মির্জাপুর ইউনিয়ন পরিষদের চেয়ারম্যান মো. ফিরোজ মিয়া বিডিনিউজ টোয়েন্টিফোর ডটকমকে বলেন, বিকাল সাড়ে চারটার দিকে উপজেলার মির্জাপুর ইউনিয়নের পাঁচাউন গ্রামের একটি রাস্তায় তিন শিশু খেলা করছিল। এ সময় বজ্রপাতে সফর (৭) ঘটনাস্থলেই মারা যায়। আহত হয় তার সহপাঠী রাজিব (১০) ও মিলাদ (৮)। আহত রাজিবকে শ্রীমঙ্গল উপজেলা স্বাস্থ্য কেন্দ্রে এবং মিলাদকে মৌলভীবাজার সদর হাসপাতাল ভর্তি করা হয়েছে বলে জানান চেয়ারম্যান ফিরোজ। মাগুরা রাতে মাগুরা সদরে বজ্রপাতে তিনজন নিহত হয়েছেন। এরা হলেন- উপজেলার লক্ষ্মীপুর গ্রামের মনির (১৮), আন্দোলবাড়ীয়া গ্রামের সিন্দবাদ (৩৫) ও গোপালপুর গ্রামের ইয়াদুল (৮০)। মাগুরা সদর হাসপাতালের জরুরি বিভাগের চিকিৎসক নাসিমুল হাসান বজ্রপাতে তিনজনের মৃত্যুর বিষয়টি নিশ্চিত করেছেন।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article966376.bdnews~~
~~বজ্রপাত বজ্র মৃত্যু ~~
~~সিলেটে বজ্রপাতে ২ জনের মৃত্যু~~
~~Published: 2015-05-10 18:03:41.0 BdST Updated: 2015-05-10 18:03:41.0 BdST~~
~~সিলেটের দক্ষিণ সুরমা উপজেলায় বজ্রপাতে দুই ব্যক্তির মৃত্যু হয়েছে। রোববার সকাল সাড়ে ৯টার দিকে দাউদপুর ইউনিয়নের মানিকপুর গ্রামে হাওরে এ ঘটনা ঘটে বলে জানিয়েছেন দক্ষিণ সুরমা থানার ওসি আতাউর রহমান। মৃতরা হলেন- মানিকপুর গ্রামের আবুল হোসেনের ছেলে আলী হোসেন (২৫) ও কুমিল্লার রাজু আহমদ (১৫)। দক্ষিণ সুরমা উপজেলা পরিষদ চেয়ারম্যান আবু জাহিদ বলেন, সকালে মানিকপুর গ্রামের পূর্ব পাশে একটি হাওরে খামারের হাঁস চরাতে যান খামার মালিক আলী হোসেন ও তার কর্মচারী রাজু। ওই সময় বজ্রপাত হলে ঘটনাস্থলেই তাদের মৃত্যু হয় বলে জানান জাহিদ।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article965035.bdnews~~
~~বজ্রপাত বজ্র আহত ঝড় নিহত মারা মৃত্যু হত হতাহত ~~
~~ময়মনসিংহে বজ্রপাতে ভাই-বোনসহ নিহত ৫~~
~~Published: 2015-05-07 15:56:51.0 BdST Updated: 2015-05-07 19:47:30.0 BdST~~
~~ময়মনসিংহের তিন উপজেলায় বজ্রপাতে স্কুলপড়ুয়া ভাই-বোনসহ পাঁচজন নিহত এবং ছয়জন আহত হয়েছেন। বৃহস্পতিবার সকালের দিকে ধোবাউড়া, হালুয়াঘাট ও ফুলপুর উপজেলায় প্রায় একই সময়ে ঝড়ো হাওয়াসহ বজ্রপাত হলে হতাহতের এই ঘটনা ঘটে বলে তিন উপজেলার পুলিশ কর্মকর্তারা জানান। নিহতরা হলেন- দেলোয়ার হোসেন (১২) ও তার বোন রহিমা খাতুন (৯), রুবেল করিম (৩২), জমশেদ আলী (৫০) এবং কফিল উদ্দিন (৫৫)।  আহতদের মধ্যে তিনজনকে ময়মনসিংহ মেডিকেল কলেজ হাসপাতালে স্থানান্তর করা হয়েছে বলে ধোবাউড়ার ওসি আব্দুল হক জানান। বিডিনিউজ টোয়েন্টিফোর ডটকমকে তিনি বলেন, তার এলাকায় বজ্রপাতে দুইজন নিহত হয়েছেন। এরা হলেন- বাঘড়া কান্দাপাড়া গ্রামের আতর খানের ছেলে গুজিরকান্দি সরকারি প্রাথমিক বিদ্যালয়ের তৃতীয় শ্রেণির ছাত্র দেলোয়ার ও তার বোন একই স্কুলের প্রথম শ্রেণির রহিমা।  আহত তিনজনকে প্রথমে ধোবাউড়া স্বাস্থ্যকেন্দ্রে এবং সেখান থেকে ময়মনসিংহ মেডিকেলে স্থানান্তর করা হয়। নিহতদের পরিবারের বরাত দিয়ে ওসি বলেন, সকালে দেলোয়ার ও রহিমা ঘরের খোলা বারান্দায় বসে পড়াশোনা করছিল। এ সময় হঠাৎ ঝড় শুরু হয় এবং বজ্রপাতে ঘটনাস্থলেই তাদের মৃত্যু হয়। হালুয়াঘাট থানার ওসি জাকিউর রহমান জানান, তার এলাকায় ধারা ইউনিয়নের পরুড়া পাড়া গ্রামের রুবেল করিম, বানিয়াকান্দা গ্রামের জমশেদ আলী বজ্রপাতে মারা গেছেন। গ্রাম দুটিতে আইসিন (১১), নুরজাহান (৪৫), আইমনা (৪৭) নামের আরও তিনজন আহত হন বলে জানান ওসি। প্রায় একই সময়ে ফুলপুরের ধানারভিটা গ্রামে বজ্রপাতে কফিল উদ্দিন নামে এক কৃষকের মৃত্যু হয় বলে ফুলপুর থানার ওসি মাজাহারুল হক জানান।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article963047.bdnews~~
~~বজ্রপাত বজ্র আহত ঝড় বৃষ্টি মারা মৃত্যু হত ~~
~~বজ্রপাতে চাঁদপুর ও গাইবান্ধায় নিহত ২~~
~~Published: 2015-05-02 20:57:17.0 BdST Updated: 2015-05-02 20:57:17.0 BdST~~
~~বজ্রপাতে চাঁদপুর ও গাইবান্ধায় দুজনের মৃত্যু হয়েছে। আহত হয়েছেন আরো তিনজন। শনিবার দুপুরে চাঁদপুরের সদর উপজেলায় এবং গাইবান্ধায় সদরে এ ঘটনা ঘটে। মৃতরা হলেন- চাঁদপুর সদর উপজেলার ইব্রাহীমপুর ইউনিয়ন চরফতেজংপুর এলাকার বিল্লাল হোসেন গাজী (৪০) ও গাইবান্ধা শহরের কুঠিপাড়া এলাকার নারায়ণ চন্দ্র রবিদাস (৩২)। চাঁদপুর সদর হাসপাতালের চিকিৎসক ফরিদুল হক টুটুল বিডিনিউজ টোয়েন্টিফোর ডটকমকে বলেন, দুপুরে মাঠে কাজ করার সময় হঠাৎ ঝড়ো বৃষ্টির সঙ্গে বজ্রপাত শুরু হলে বিল্লালসহ আরো দুজন আহত হয়। “তাদের হাসপতালে আনার পর বিল্লাল মারা যান।” গাইবান্ধা পৌরসভার প্যানেল মেয়র মোস্তাক আহমেদ বলেন, রান্নাঘরে স্ত্রী কমলা রাণীর পাশে বসেছিলেন নারায়ণ চন্দ্র রবিদাস। এ সময় বজ্রপাতে দুজনেই আহত হন। তাদের উদ্ধার করে গাইবান্ধা সদর আধুনিক হাসপাতালে নেওয়ার পথে মারা যান নারায়ণ।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article962859.bdnews~~
~~বজ্রপাত বজ্র আহত নিহত মারা মৃত্যু হত ~~
~~শেরপুর-দিনাজপুরে বজ্রপাতে নিহত ৪~~
~~Published: 2015-05-02 14:12:45.0 BdST Updated: 2015-05-02 14:36:25.0 BdST~~
~~শেরপুরের দুই উপজেলা এবং দিনাজপুরের বিরামপুরে বজ্রপাতে চারজন নিহত হয়েছেন। আহত হয়েছেন আরও তিনজন। এর মধ্যে শেরপুর সদর উপজেলায় গাছ কাটার সময় বজ্রপাতে একজন নিহত ও তিনজন আহত হন, আর নালিতাবাড়ী উপজেলায় এক স্কুলছাত্রী ও এক নারী মারা যান। এছাড়া দিনাজপুরের বিরামপুর উপজেলায় নিহত হন এক কৃষক। শনিবার সকাল সাড়ে ৭টা থেকে সকাল ১০টার মধ্যে দুই জেলায় বজ্রপাতের এসব ঘটনা ঘটে বলে সংশ্লিষ্ট থানার পুলিশ কর্মকর্তারা বিডিনিউজ টোয়েন্টিফোর ডটকমকে জানিয়েছেন। শেরপুরে নিহতরা হলেন- সদর উপজেলার পাকুরিয়া ইউনিয়নের মৃত গেন্দু শেখের ছেলে বদ্দি মিয়া (৩৫), নালিতাবাড়ীর পশ্চিম সমচচূড়ার নূর হোসেনের মেয়ে মরিয়ম বেগম (১২) ও গাগলাজানি গ্রামের আব্দুল হামিদ হামুর স্ত্রী মালেকা বেগম (৫০)। এদের মধ্যে মরিয়ম স্থানীয় একটি স্কুলে সপ্তম শ্রেণিতে পড়তেন। নালিতাবাড়ী থানার এসআই খন্দকার মুফতি মাহমুদ জানান, সকাল সাড়ে ৭টার দিকে পশ্চিম সমচচূড়ার গ্রামে বজ্রপাত ঘটলে স্কুলছাত্রী মরিয়ম বাড়ির পাশের পুকুর পাড়ে মারা যান। “আর গাগলাজানি গ্রামের মালেকা বেগম সকাল ১০টার দিকে বাড়ির আঙিনায় গৃহস্থালির কাজ করছিলেন। এ সময় বজ্রপাতে হলে ঘটনাস্থলেই মারা যান তিনি।” দিনাজপুরে নিহত কৃষক মো. ফেরদৌস (৪৫) বিরামপুর উপজেলার শিমুলপুর গ্রামের বাসিন্দা। বিরামপুর থানার ওসি আমিরুজ্জামান জানান, সকাল সাড়ে ৮টার দিকে উপজেলার চাঁদপুর এলাকায় জমিতে কাজ করার সময় বজ্রপাতে গুরুতর আহত হন ফেরদৌস। উদ্ধার করে বিরামপুর উপজেলা স্বাস্থ্য কমপ্লেক্সে নেওয়া হলে চিকিৎসাধীন অবস্থায় তার মৃত্যু হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article962841.bdnews~~
~~বজ্রপাত বজ্র নিহত মারা মৃত্যু হত ~~
~~সুনামগঞ্জে বজ্রপাতে নিহত ৪~~
~~Published: 2015-05-02 13:10:57.0 BdST Updated: 2015-05-02 14:13:14.0 BdST~~
~~সুনামগঞ্জের তিন উপজেলায় কয়েক ঘণ্টার ব্যবধানে বজ্রপাতে চারজনের মৃত্যু হয়েছে। Related Stories এর মধ্যে দুজন দিরাই উপজেলার, বাকিদের একজন  তাহিরপুরের এবং অন্যজন মধ্যনগর উপজেলার। শনিবার দুপুরে বজ্রপাতে এ মৃত্যুর ঘটনা ঘটে বলে তিন থানার পুলিশ কর্মকর্তারা বিডিনিউজ টোয়েন্টিফোর ডটকমকে নিশ্চিত করেন। দিরাইয়ে নিহত দুজন হলেন- ভাটিপাড়া ইউনিয়নের ঊর্ধাপাড়া গ্রামের আব্দুল কাদির (২০) ও সরমঙ্গল ইউনিয়নের মাহতাবপুর গ্রামের হরিভক্ত দাস (৪০)। হাওরে ধান কাটার সময় বজ্রপাত হলে ঘটনাস্থলেই তাদের মৃত্যু হয় বলে জানান দিরাই থানার ওসি সায়েস আলম। মধ্যনগরে নিহত আব্দুল জলিল (৫০) একইভাবে হাওরে ধান কাটতে গিয়ে বজ্রপাতে মারা যান। তিনি সদর ইউনিয়নের শিবরামপু গ্রামের মৃত বাচ্চু মিয়ার ছেলে। তাহিরপুরে নিহত রাশেদা বেগম (৪০) উপজেলার বাদাঘাট ইউনিয়নের কোপাড়া গ্রামের আব্দুল বাছেরের স্ত্রী। তাহিরপুর থানার ওসি শহিদ উল্লাহ জানান, বাড়ির আঙিনায় কাজ করার সময় বজ্রপাতে তার মৃত্যু হয়। গত ১৮ এপ্রিলও সুনামগঞ্জে বজ্রপাতে ছয়জনের মৃত্যু হয়েছিল।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article959841.bdnews~~
~~বজ্রপাত বজ্র মারা ~~
~~বজ্রপাতে প্রাণ গেল ২৭ মহিষের~~
~~Published: 2015-04-25 19:56:12.0 BdST Updated: 2015-04-25 19:56:12.0 BdST~~
~~পটুয়াখালীর গলাচিপায় সাঁতরে নদী পার হওয়ার সময় বজ্রপাতে মারা গেছে ২৭টি মহিষ। গলাচিপা সদর ইউনিয়নের চেয়ারম্যান মো. হাবিবুর রহমান হাদি জানান, শনিবার সকাল ৭টার দিকে উপজেলার আগুনমূখা নদীর বোয়ালিয়া পয়েন্টে এ ঘটনা ঘটে। বিডিনিউজ টোয়েন্টিফোর ডটকমকে তিনি বলেন, এলাকার কালাম গাজী তার নিজের ১৬টি ও অন্য তিন কৃষকের ১১টি মহিষ নিয়ে চর কারফারমারে যাচ্ছিলেন। “মহিষের পাল নদীর বোয়ালিয়া পয়েন্টে পৌঁছার পর বজ্রপাত হলে বিদ্যুতায়িত হয়ে সব মহিষ মারা যায়।” অন্য ১১টি মহিষের মধ্যে আবুল গাজীর একটি, বোয়ালিয়া গ্রামের আব্দুর রহমানের নয়টি ও ফোরকান চৌকিদারের একটি মহিষ ছিল।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article953377.bdnews~~
~~বজ্রপাত বজ্র আহত ঝড় মৃত্যু হত ~~
~~রাজবাড়ীতে বজ্রপাতে নানি-নাতির মৃত্যু~~
~~Published: 2015-04-12 21:28:53.0 BdST Updated: 2015-04-12 21:28:53.0 BdST~~
~~রাজবাড়ী সদর উপজেলায় বজ্রপাতে নানি-নাতির মৃত্যু হয়েছে। রোববার সন্ধ্যায় উপজেলার বানিবহ ইউনিয়নের মহিষবাতান গ্রামে এ ঘটনা ঘটে। মৃতরা হলেন, ওই গ্রামের আমেনা খাতুন (৫০) এবং তার নাতি শান্ত (১১)। সদর থানার এসআই ফরিদ হোসেন জানান, সন্ধ্যার দিকে হঠাৎ ঝড়ো হাওয়া উঠলে নানি-নাতি তাদের ছাপড়া ঘরে আশ্রায় নেয়। এ সময় বজ্রপাত হলে উভয়ই গুরুতর আহত হয়। আহত অবস্থায় রাজবাড়ী সদর হাসপাতালে নিয়ে গেলে কর্তব্যরত চিকিৎসক তাদের মৃত ঘোষণা করেন বলে জানান এসআই ফরিদ।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article953280.bdnews~~
~~বজ্রপাত বজ্র আহত দগ্ধ বৃষ্টি মারা মৃত্যু হত ~~
~~কিশোরগঞ্জে বজ্রপাতে দুভাইসহ নিহত ৩~~
~~Published: 2015-04-12 19:40:49.0 BdST Updated: 2015-04-12 19:40:49.0 BdST~~
~~কিশোরগঞ্জের ইটনা ও নিকলী উপজেলায় বজ্রপাতে দুই সহোদরসহ তিন জনের মৃত্যু হয়েছে, আহত হন আরও তিন জন। রোববার বিকালে মৃতরা হলেন করিমগঞ্জ উপজেলার দেহুন্দা ইউনিয়নের সাকুয়া গ্রামের সিরাজ মিয়ার ছেলে মো. শাহ আলম (২৫) ও রতন মিয়া (২৩) এবং কটিয়াদীর বনগ্রাম ইউনিয়নের শিমুদিয়া গ্রামের মুর্শেদ মিয়ার ছেলে আমিন মিয়া(২২)। ইটনা থানার ওসি আবদুল মালেক ও নিকলী থানার ওসি মাহবুবুর রহমান ঘটনার সত্যতা নিশ্চিত করেছেন। এলাকাবাসী জানান, ইটনার বড়িবাড়ি ইউনিয়নের শিমুলবাগের আলফাকান্দা হাওরে বোরো আবাদ করেছিলেন করিমগঞ্জের কৃষক সিরাজ মিয়া। পাকা বোরো ধান পাহারা দিতে ওই এলাকায় অস্থায়ী ঘর তুলে সেখানে থাকছিলেন দুই ছেলেসহ। ভোরে তিনি তার দুই সন্তান ও দুই শ্রমিকসহ ঘুমিয়েছিলেন। ওই সময় বৃষ্টিপাতের সঙ্গে বজ্রপাত হলে তাদের ঘরটিতে আগুন ধরে যায়। এতে ঘটনাস্থলে রতন ও শাহ আলম মারা যান। দগ্ধ হন সিরাজ মিয়া, তার ভাতিজা মানিক মিয়া ও কৃষি শ্রমিক বাদল। অন্যদিকে নিকলীর সিংপুর ইউনিয়নের গোরাদিঘা এলাকার বড় হাওরেও ফসল পাহারা দিতে জমি এলাকায় একটি কুড়েঘরে ঘুমিয়েছিলেন আমিন মিয়া। বৃষ্টিপাতের সঙ্গে হঠাৎ বজ্রপাতে তার মৃত্যু হয়। স্থানীয়রা জানান, রোরো মৌসুমে বিভিন্ন এলাকার কৃষকরা ধানক্ষেত পাহারা দিতে হাওর এলাকায় অস্থায়ীভাবে ঘর বেঁধে থাকে। ওই ঘরকে স্থানীয়ভাবে ‘জিরাতি’ বলা হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article950366.bdnews~~
~~বজ্রপাত বজ্র আহত নিহত মারা হত হতাহত ~~
~~বজ্রপাত: চট্টগ্রামে দুই জেলের পর এক কৃষক নিহত~~
~~Published: 2015-04-06 18:22:08.0 BdST Updated: 2015-04-06 18:22:08.0 BdST~~
~~চট্টগ্রাম নগরীতে বজ্রপাতে দুই জেলে নিহত হওয়ার কয়েক ঘণ্টার মধ্যেই বোয়ালখালী উপজেলায় নিহত হয়েছেন এক কৃষক। সোমবার দুপুরে উপজেলার মধ্যম চরণদ্বীপ এলাকায় আবদুল হালিম (৪২) নামে ওই কৃষক মারা যান বলে স্থানীয়রা জানিয়েছে। তিনি মধ্যম চরণদ্বীপ মাওলানা ইছহাক আনছারি বাড়ির বাসিন্দা। চরনদ্বীপ ইউনিয়ন পরিষদের চেয়ারম্যান শহীদ রেজা বিডিনিউজ টোয়েন্টিফোর ডটকমকে বলেন, “দুপুরে বাড়ির পাশে ডাল ক্ষেতে কাজ করার বজ্রপাতে মারা যায় হালিম।” এর আগে সকালে নগরীর ফিশারী ঘাট এলাকায় বজ্রপাতে মো. কবির হোসেন ও মো. মফিজ উদ্দিন নামে দুই জেলে নিহত হন। আহত হন আরও দুজন। কোতোয়ালি থানার এসআই মো. একরাম উল্লাহ জানান, ফিশারি ঘাটে হতাহতরা ‘জিয়া ভাণ্ডারি’ নামে একটি ফিশিং ট্রলারের মাঝি-মাল্লা। প্রত্যক্ষদর্শীদের বরাত দিয়ে তিনি জানান, নদীর পাড়ে অস্থায়ী তাঁবু তৈরি করে মাছ ধরার জাল সেলাই করছিলেন কয়েকজন মাঝি-মাল্লা। তখন বজ্রপাতে চারজন হতাহত হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article948428.bdnews~~
~~বজ্রপাত বজ্র আহত ঝড় নিহত বিধ্বস্ বৃষ্টি মারা মৃত্যু হত ~~
~~শিবচরে বজ্রপাত ও ঝড়ে শ্রমিকসহ নিহত ২~~
~~Published: 2015-04-02 11:50:50.0 BdST Updated: 2015-04-02 11:50:50.0 BdST~~
~~মাদারীপুরের শিবচর উপজেলায় কয়েক দফা ঝড় ও শিলাবৃষ্টির সময় বজ্রপাতে ইটভাটার এক নারী শ্রমিকসহ দুই জনের মৃত্যু হয়েছে। বুধবার রাতে উপজেলার দত্তপাড়া ইউনিয়নের চরবাঁচামারা ও শিবচর ইউনিয়নের পূর্ব কাকৈর সরদার কান্দি এলাকায় এ দুটি ঘটে। এর মধ্যে চরবাঁচামারা এলাকায় আরো দুই শ্রমিক আহত হয়েছেন বলে শিবচর থানার পরিদর্শক (তদন্ত) আবুল খায়ের মিঞা জানান। নিহত শ্রমিক হিমত বালার (৪৫) গ্রামের বাড়ি কিশোরগঞ্জ জেলায় এবং অন্যজন সাত্তার মোল্যা (৭০) সরদার কান্দি এলাকার বাসিন্দা ছিলেন। দেশের অন্যান্য স্থানের মতো শিবগঞ্জেও বুধবার সন্ধ্যা সাড়ে ৭টা থেকে থেমে থেমে ঝড় ও শীলাবৃষ্টি শুরু হয়। ঝড়ে উপজেলার বিভিন্ন স্থানের গাছ-পালাসহ ছোট ছোট বেশ কিছু ঘর বিধ্বস্ত হয়। এলাকাবাসী জানায়, ঝড় চলাকালীন রাত পৌনে ১০টার দিকে বজ্রপাতে চরবাঁচামারায় ইটভাটা শ্রমিক হিমত বালা মারা যান। আহত হন আরো দুই শ্রমিক। পরের দিন বৃহস্পতিবার সকালে সরদারকান্দিতে রাস্তার পাশ থেকে বৃদ্ধ সাত্তারের লাশ পড়ে থাকতে দেখে স্বজনরা। “জানা গেছে গত রাতে ঝড়ের আগে তিনি (সাত্তার) বাইরে গেলে আর ঘরে ফিরে আসেননি। রাতে খোঁজাখুঁজি করেও তাকে পাওয়া যায়নি। ধারণা করা হচ্ছে ঝড়ের সময় বজ্রপাতে তিনি মারা যান।” তদন্ত কর্মকর্তা আবুল খায়ের বলেন, নিহত শ্রমিক হিমতের লাশ তার গ্রামে পাঠানোর উদ্যোগ নেওয়া হয়েছে। আর  বৃদ্ধের লাশ তার পরিবার নিয়ে গেছে।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article947971.bdnews~~
~~বজ্রপাত বজ্র নিহত বৃষ্টি মারা মৃত্যু হত ~~
~~গোপালগঞ্জে বজ্রপাতে মোয়াজ্জিনের মৃত্যু~~
~~Published: 2015-04-01 15:12:16.0 BdST Updated: 2015-04-01 15:12:16.0 BdST~~
~~গোপালগঞ্জ সদর উপজেলায় বজ্রপাতে মসজিদের এক মোয়াজ্জিনের মৃত্যু হয়েছে। নিহত নূরু মোল্লা (৬০) উপজেলার বাসাবাটি গোপীনাথপুর জামে মসজিদের মোয়াজ্জিন ছিলেন। তিনি ওই গ্রামের মকবুল মোল্লার ছেলে। গোপালগঞ্জের গোপীনাথপুর পুলিশ তদন্ত কেন্দ্রের এসআই ইদ্রিস আলী জানান, বুধবার সকাল সাড়ে ৭টার দিকে বাসাবাটি গোপীনাথপুর গ্রামে গুঁড়ি গুঁড়ি বৃষ্টির মধ্যে মাঠে গরু নিয়ে যাচ্ছিলেন নূরু মোল্লা। এ সময় বজ্রপাত হলে ঘটনাস্থলেই মোয়াজ্জিন নূরু মোল্লা ও তার গরুটি মারা যায়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article941026.bdnews~~
~~বজ্রপাত বজ্র আহত বৃষ্টি মারা মৃত্যু হত ~~
~~রাজবাড়ীতে বজ্রপাতে ২ কৃষকের মৃত্যু~~
~~Published: 2015-03-18 18:48:03.0 BdST Updated: 2015-03-18 18:48:03.0 BdST~~
~~রাজবাড়ীর বালিয়াকান্দি উপজেলায় বজ্রপাতে দুই কৃষকের মৃত্যু হয়েছে। বুধবার এ ঘটনায় মৃতরা হলেন সদর ইউনিয়নের শালমারা গ্রামের চুন্নু ফকীর (৩৮) ও জঙ্গল ইউনিয়নের গঙ্গাসাগর গ্রামের অনিমেষ রায় (৩৭)। স্থানীয়দের বরাত দিয়ে বালিয়াকান্দি থানার ওসি এসএম শাহজালাল জানান, দুপুর আড়াইটার দিকে ক্ষেতে কাজ করার সময় এক পশলা বৃষ্টির সঙ্গে বজ্রপাত হলে তারা গুরুতর আহত হন। বালিয়াকান্দি উপজেলা স্বাস্থ্য কমপ্লেক্সে নেওয়া হলে কর্তব্যরত চিকিৎসক ডা. সুপর্ণ রায় তাদের মৃত ঘোষণা করেন। সুরতহাল শেষে তাদের লাশ স্বজনদের কাছে হস্তান্তর করা হয়েছে বলে জানান ওসি।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article860951.bdnews~~
~~বজ্রপাত বজ্র আহত মৃত্যু হত হতাহত ~~
~~কক্সবাজারে বজ্রপাতে নিহত ৩~~
~~Published: 2014-10-02 14:40:58.0 BdST Updated: 2014-10-02 14:40:58.0 BdST~~
~~কক্সবাজারের চকরিয়া উপজেলায় বজ্রপাতে তিনজনের মৃত্যু হয়েছে। তারা হলেন- উপজেলার ডুলহাজার মেধাকচ্ছপিয়া এলাকার আলী আহমদ (৪৮), খুটাখালীর পাগলির বিল এলাকার নূরুল হুদা (৪০) ও আহাদ আলী (৩৬)। চকরিয়া থানার ওসি প্রভাষ চন্দ্র ধর জানান, বৃহস্পতিবার দুপুর ১টার দিকে খুটাখালী ইউনিয়নের কোনারপাড়া এলাকায় এ বজ্রপাতে তাৎক্ষণিকভাবে ওই দুজনের মৃত্যু হয়। এতে আহত হয়েছেন আরো দুজন। আহতদেরকে চট্টগ্রাম মেডিকেল কলেজ হাসপাতালে পাঠানো হয়েছে। তাৎক্ষণিকভাবে তাদের নাম পরিচয় জানা যায়নি। ওসি প্রভাষ বিডিনিউজ টোয়েন্টিফোর ডটকমকে বলেন, হতাহতরা একটি চায়ের দোকানে বসে আড্ডা দেয়ার সময় হঠাৎ বজ্রপাত হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article835221.bdnews~~
~~বজ্রপাত বজ্র আহত বৃষ্টি মারা মৃত্যু হত ~~
~~বজ্রপাতে চার জেলায় ৭ জনের মৃত্যু~~
~~Published: 2014-08-13 17:08:24.0 BdST Updated: 2014-08-13 19:13:57.0 BdST~~
~~বজ্রপাতে বুধবার দুপুরে নাটোর, সিরাজগঞ্জ, গাইবান্ধা ও বগুড়ায় সাত জনের মৃত্যু হয়েছে। এরমধ্যে রয়েছে নাটোরের এক স্কুলছাত্র ও এক কৃষক, গাইবান্ধার এক যুবক, সিরাজগঞ্জের এক কিশোর ও এক নারী এবং বগুড়ার এক শিশু ও এক নারী । নাটোর নাটোরে মৃতরা হলেন লালপুর উপজেলার জোতগাড়ি গ্রামের হাসান আলীর ছেলে সেলিম হোসেন (৮) ও সিংড়ার শালিকা গ্রামের কৃষক আহম্মদ আলী। সিংড়ায় আহত হয়েছে দুই কৃষক। সংশ্লিষ্ট থানার দুই ওসি পৃথকভাবে এসব মৃত্যুর কথা নিশ্চিত করেন। এলাকাবাসী জানান, দুপুরে স্কুল থেকে বাড়ি ফেরার পথে লালপুর উপজেলার জোতগাড়ি সেলিম হোসেন  বজ্রপাতে আহত হয়। স্থানীয়রা তাকে উদ্ধার করে লালপুর উপজেলা স্বাস্থ্য কমপ্লে¬ক্সে নিয়ে গেলে কর্তব্যরত চিকিৎসক মৃত ঘোষণা করেন। সিংড়া উপজেলার শালিকা গ্রামের কৃষক আহম্মদ আলী, আব্দুল হালিম ও জাহিদুল ইসলাম বাড়ির পাশের জমিতে পাট কাটছিলেন। এ সময় বজ্রপাত হলে ঘটনাস্থলে আহম্মদ আলীর মৃত্যু হয়। আহত হন আব্দুল হালিম ও জাহিদুল ইসলাম। আহত হালিম ও জাহিদুলকে নাটোর সদর হাসপাতালে ভর্তি করা হয়েছে। গাইবান্ধা গাইবান্ধার সুন্দরগঞ্জ উপজেলায় মৃত শফিক মিয়া (৩২) চর চরিতাবাড়ি গ্রামের আব্দুস সোবহান মিয়ার ছেলে। হরিপুর ইউনিয়ন পরিষদ চেয়ারম্যান মোজাহারুল ইসলাম বলেন, শফিক বৃষ্টিতে ভিজে বাড়ির উঠানে সাংসারিক কাজ করছিলেন। এ সময় হঠাৎ বজ্রপাতে ঘটনাস্থলেই মৃত্যু হয় তার। সিরাজগঞ্জ উল্লাপাড়ায় ফুটবল খেলার সময় বজ্রপাতে এক কিশোরসহ দুইজনের মৃত্যু হয়েছে, আহত হয় আরো দুইজন। মৃতরা হলেন উল্লাপাড়ার কয়রাদত্তপাড়া গ্রামের পল্লী চিকিৎসক আব্দুস সামাদের স্ত্রী সুন্দরী বেগম (৪৫) ও  সলপ ইউনিয়নের শাহীকোলা গ্রামের আব্দুল আউয়ালের ছেলে সোহাগ (১৪)। উল্লাপাড়া মডেল থানার ওসি তাজুল হুদা জানান,  দুপুরে পঞ্চক্রোশী আলী আহমদ দ্বিমুখী উচ্চ বিদ্যালয়ের একদল শিক্ষার্থী বৃষ্টিতে ভিজে বিদ্যালয়ের মাঠে ফুটবল খেলছিল। এসময় আকস্মিক বজ্রপাত সোহাগ ঘটনাস্থলেই মারা যায়। উপজেলা সদরের একটি বেসরকারি হাসপাতালে নেয়ার পথে মারা যান সুন্দরী। বাকিদের চিকিৎসা দেয়া হচ্ছে। বগুড়া বগুড়ায় মৃতরা হলেন শেরপুর উপজেলার হাপুনিয়া গ্রামের ইশারতের স্ত্রী রাহেলা (৫০) ও ফুলবাড়ি গ্রামের কামরুল ইসলামের মেয়ে শিশু তামান্না(৮) । আহতরা শিশুরা হলো ফুলবাড়ি গ্রামের জাকারিয়া (১২), তাওহিদুল ইসলাম (১৬), শাপলা (৭) ও ববি খাতুন (১০)। শেরপুর উপজেলা স্বাস্থ্য কমপ্লেক্সের জরুরি বিভাগের চিকিৎসক নাজমা আক্তার জানান, হাসপাতালে আনার পথে তামান্না মারা যায়। আহত অন্য শিশুদের জরুরি বিভাগে চিকিৎসা দেয়া হয়েছে। শেরপুরের হাপুনিয়া গ্রামের চারুমিয়া জানান, ঘরের বারান্দায় কাজ করার সময় বজ্রপাতে ঘটনাস্থলেই রাহেলার মৃত্যু হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article827467.bdnews~~
~~বজ্রপাত বজ্র বৃষ্টি মৃত্যু ~~
~~বাগেরহাটে বজ্রপাতে ২ ছাত্রের মৃত্যু~~
~~Published: 2014-07-26 20:38:22.0 BdST Updated: 2014-07-26 20:38:22.0 BdST~~
~~বাগেরহাটে বজ্রপাতে দুই স্কুলছাত্রের মৃত্যু হয়েছে। শনিবার ডেমা ইউনিয়নের নাগেরডেমা গ্রামের পঞ্চমালা বিলে গরু চড়ানোর সময় তাদের মৃত্যু হয়। এরা হলো নাগেরডেমা গ্রামের হুমায়ুন গাজীর ছেলে নাগেরডেমা সরকারি প্রাথমিক বিদ্যালয়ের চতুর্থ শ্রেণির ছাত্র হৃদয় গাজী (১০) এবং মতলুব গাজীর ছেলে ডেমা মাধ্যমিক বিদ্যালয়ের দশম শ্রেণির ছাত্র আয়ুব আলী গাজী (১৫)। ডেমা ইউনিয়ন পরিষদের চেয়ারম্যান মনি মল্লিক জানান, সকালে স্থানীয় পঞ্চমালা বিলে গরু চড়াতে যায় তারা। দুপুরে বৃষ্টির সঙ্গে বজ্রপাত হচ্ছিল। এতে হৃদয় ও আয়ুব মাঠে অচেতন হয়ে পড়লে স্থানীয়রা সদর হাসপাতালে নিয়ে যায়, যেখানে চিকিৎসক তাদেররক মৃত ঘোষণা করেন। বাগেরহাট সদর হাসপাতালের চিকিৎসক মশিউর রহমান বলেন, হৃদয় ও আয়ুবকে মৃত অবস্থায় হাসপাতালে নিয়ে আসা হয়েছিল। বজ্রপাতে তাদের শরীরের বিভিন্নস্থান ঝলসে গেছে।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article811601.bdnews~~
~~বজ্রপাত বজ্র বৃষ্টি মারা মৃত্যু ~~
~~ঈশ্বরদীতে বজ্রপাতে ২ ব্যক্তির মৃত্যু~~
~~Published: 2014-06-27 13:58:48.0 BdST Updated: 2014-06-27 13:58:48.0 BdST~~
~~পাবনার ঈশ্বরদী উপজেলায় বজ্রপাতের ঘটনায় দুই ব্যক্তির মৃত্যু হয়েছে। ঈশ্বরদী থানার ওসি বিমান কুমার দাস জানান, শুক্রবার সকাল ৯টার দিকে দাশুড়িয়া ইউনিয়নে বৃষ্টির সময় বজ্রপাত হলে দুই ব্যক্তি মারা যান। তারা হলেন- দাশুড়িয়া ইউনিয়নের বয়রা গ্রামের আব্দুর রহমান মোল্লা ও বাগআছলা গ্রামের আবু সাঈদ (৫৫)। ওসি বিমান কুমার বিডিনিউজ টোয়েন্টিফোর ডটকমকে জানান, সকাল ৯টার দিকে বৃষ্টির সময় আব্দুর রহমান মোল্লা বাড়ির পাশে একটি মাঠে ক্ষেত্রে কাজ করছিলেন। এ সময় বজ্রপাত হলে ঘটনাস্থলেই তিনি মারা যান। অপরদিকে বাগআছলা গ্রামের আবু সাঈদ বৃষ্টির মধ্যে বাড়ি থেকে পাশের মুলাডুলি বাজারে যাওয়ার সময় বজ্রপাত হলে তিনি ঘটনাস্থলেই মারা যান।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article800290.bdnews~~
~~বজ্রপাত বজ্র আহত দুর্ঘটনা নিহত মৃত্যু হত হতাহত ~~
~~নওগাঁয় বজ্রপাতে দম্পতির মৃত্যু~~
~~Published: 2014-06-09 14:33:23.0 BdST Updated: 2014-06-09 14:33:23.0 BdST~~
~~নওগাঁর মহাদেবপুর উপজেলায় বজ্রপাতে এক দম্পতির মৃত্যু হয়েছে। সোমবার সকাল ৭টার দিকে এনায়েতপুর ইউনিয়নের আজুল গ্রামের এ দুর্ঘটনায় এক শিশুসহ আরো চারজন আহত হয়েছে বলে জানিয়েছেন মহাদেবপুর থানার ওসি এনায়েতউদ্দিন। নিহতরা হলেন- ওই গ্রামেরই আব্দুল মতিন (২৫) ও তার স্ত্রী রেনু বেগম (১৮)। আহতরা হলেন- নিহত দম্পতির তিন বছরের সন্তান মদিনা খাতুন এবং তাদের আত্মীয় তীরজান বেওয়া (৬০), আলফাজ উদ্দিনের স্ত্রী জাহানারা খাতুন (৫০) ও পাশের পাতারপুর গ্রামের মোশারফ হোসেনের স্ত্রী রওশন আরা (৩৪)। তাদের উপজেলা স্বাস্থ্যকেন্দ্রে ভর্তি করা হয়েছে। স্থানীয়দের বরাত দিয়ে ওসি এনায়েত বিডিনিউজ টোয়েন্টিফোর ডটকমকে বলেন, সকালের দিকে সবাই একই বাসায় অবস্থান করছিলেন। এসময় প্রচণ্ড শব্দে বজ্রপাত হলে হতাহতের ঘটনাটি ঘটে।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article797682.bdnews~~
~~বজ্রপাত বজ্র আহত মৃত্যু হত ~~
~~ভোলায় বজ্রপাতে কৃষকের মৃত্যু~~
~~Published: 2014-06-04 16:29:39.0 BdST Updated: 2014-06-04 16:29:39.0 BdST~~
~~ভোলার লালমোহন  উপজেলায় বুধবার বজ্রপাতে এক কৃষকের মৃত্যু হয়েছে। মৃত সফিউল্ল্যাহ (৫০) ওই উপজেলার রমাগঞ্জ ইউনিয়নের ৫ নং ওয়ার্ডের বাসিন্দা। স্থানীয়রা জানান, সকাল ১১টায় বাড়ির পাশের চৌমহনী এলাকায় মাঠে কাজ করার সময় বজ্রপাত হলে সফিউল্লাহ গুরুতর আহত হন। স্থানীয়রা তাকে উদ্ধার করে লালমোহন উপজেলা স্বাস্থ্য কমপ্লেক্সে নিয়ে গেরে কর্তব্যরত চিকিৎসক তাকে মৃত ঘোষণা করেন। লালমোহন থানার পরিদর্শক (তদন্ত) গাজী সায়েদুর রহমান ঘটনার সত্যতা নিশ্চিত করেছেন।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article797592.bdnews~~
~~বজ্রপাত বজ্র আহত ঝড় বৃষ্টি মারা মৃত্যু হত ~~
~~মৌলভীবাজারে বজ্রপাতে বাবা-ছেলের মৃত্যু~~
~~Published: 2014-06-04 13:38:01.0 BdST Updated: 2014-06-04 13:38:01.0 BdST~~
~~মৌলভীবাজারের কমলগঞ্জ উপজেলার বজ্রপাতে বাবা-ছেলের মৃত্যু হয়েছে। বুধবার দুপুরে উপজেলার মুন্সীবাজার ইউনিয়নের মইডাইল গ্রামে এ ঘটনায় মারা যান ওই গ্রামের রমন শব্দকর (৬০) ও তার ছেলে অনন্ত শব্দকর (৩৫)। পরিবারের উদ্বৃতি দিয়ে কমলগঞ্জ উপজেলা স্বাস্থ্য কেন্দ্রের আবাসিক চিকিৎসা কর্মকর্তা এ বি এম সাজিদুল কবির বিডিনিউজ টোয়েন্টিফোর ডটকমকে জানান, রমন ও তার ছেলে অনন্ত বাড়ির পাশে ধান ক্ষেতে কাজ করছিলেন। এ সময় গুঁড়ি-গুঁড়ি বৃষ্টি ও ঝড়ো হাওয়ার মধ্যে হঠাৎ বজ্রপাত হয়। এতে বাবা ছেলে গুরুতর আহত হয়। “বেলা ১২টার দিকে তাদের কমলগঞ্জ উপজেলা স্বাস্থ্য কেন্দ্রে নিয়ে আসা হলে কর্তব্যরত চিকিৎসক মৃত ঘোষণা করেন।”~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article795584.bdnews~~
~~বজ্রপাত বজ্র বৃষ্টি মৃত্যু ~~
~~গোপালগঞ্জে  বজ্রপাতে গৃহবধূর মৃত্যু~~
~~Published: 2014-05-31 18:36:20.0 BdST Updated: 2014-05-31 18:36:20.0 BdST~~
~~গোপালগঞ্জের টুঙ্গিপাড়ায় বজ্রপাতে এক গৃহবধূর মৃত্যু হয়েছে। শনিবার বিকালে পাটগাতী গ্রামে মৃত স্মৃতি রানী সাহা (৩০) ওই গ্রামের গৌরাঙ্গ লাল সাহার স্ত্রী। টুঙ্গিপাড়া থানার ওসি মো. মনিরুল ইসলাম জানান, বৃষ্টির সময় বাড়িতে কাজ করছিলেন স্মৃতি। এ সময় বজ্রপাত হলে ঘটনাস্থলে তার মৃত্যু হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article795421.bdnews~~
~~বজ্রপাত বজ্র আহত নিহত বৃষ্টি মারা মৃত্যু হত হতাহত ~~
~~পাঁচ জেলায় বজ্রপাতে ৮ জনের মৃত্যু~~
~~Published: 2014-05-31 14:57:02.0 BdST Updated: 2014-05-31 16:00:09.0 BdST~~
~~চুয়াডাঙ্গা, ঝিনাইদহ, বাগেরহাট, গাইবান্ধা ও চাঁপাইনবাবগঞ্জে বজ্রপাতে আট জনের মৃত্যু হয়েছে। Related Stories শনিবার সকাল থেকে দুপুর পর্যন্ত জেলাগুলোর বিভিন্ন স্থানে এসব মৃত্যুর ঘটনা ঘটে। বাগেরহাট প্রতিনিধি জানান, বাগেরহাটে চিতলমারীতে বজ্রপাতে এক কৃষকের মৃত্যু হয়েছে। চিতলমারী থানার ওসি দিলীপ কুমার সরকার জানান, শনিবার দুপুরে বৃষ্টির সময় মাঠে কাজ করা সময় বজ্রপাতে আকরাম শেখের (৪৫) মৃত্যু হয়। আকরাম চিতলমারী উপজেলার সদর ইউনিয়নের বারাশিয়া গ্রামের সাখাওয়াত শেখের ছেলে। ঝিনাইদহ প্রতিনিধি জানান, ঝিনাইদহের মহেশপুর ও কোটচাঁদপুর উপজেলায় বজ্রপাতে দুই কৃষকের মৃত্যু হয়েছে। আহত হয়েছেন আরো আটজন। নিহতরা হলেন- মহেশপুর উপজেলার কুশোডাঙ্গা গ্রামে সাইদুর রহমান ( ২৩ ) ও কোটচাঁদপুর উপজেলার  কাগমারি গ্রামের আয়নাল মোল্লা ( ৪০ )। মহেশপুর থানার ওসি শাহাজাহান আলি জানান, সকাল ১০টার দিকে বৃষ্টির মধ্যে মাঠে কাজ করার সময় কুশোডাঙ্গা গ্রামের সাইদুর বজ্রপাতে আহত হন। পাশ্ববর্তী জীবননগর উপজেলা স্বাস্থ্য কমপ্লেক্সে ভর্তি করা হলে সেখানে তিনি মারা যান। কোটচাঁদপুর থানার ওসি ফজলুর রহমান জানান, সকালে কাগমারি গ্রামের আয়নাল মোল্লা বৃষ্টির মধ্যে মাঠ থেকে বাড়ি ফিরছিলেন। এ সময় বজ্রপাতে আহত হন। তাকে কোটচাঁদপুর উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাকে মৃত ঘোষণা করেন। এছাড়াও জেলার শৈলকুপা, মহেশপুর ও হরিণাকুন্ডু উপজেলায় বজ্রপাতে আট জন আহত হয়েছে। আহতদের মধ্যে তিনজনকে ঝিনাইদহ সদর হাসপাতালে ভর্তি করা হয়েছে। গাইবান্ধা প্রতিনিধি জানান, গাইবান্ধা সদর উপজেলায় বজ্রপাতে এক গৃহবধূর মৃত্যু হয়েছে। সকালে নিজ বাড়ির উঠানে কাজ করার সময় বজ্রপাতে আমেনা বেগম (৪০) মারা যান। আমেনা সদর উপজেলার গিদারী ইউনিয়নের দক্ষিণ গিদারী গ্রামের আব্দুর রশিদের স্ত্রী। গিদারী ইউনিয়ন পরিষদের চেয়ারম্যান মো. গোলাম সাদেক লেবু বলেন, সকাল ৯ টার দিকে টিপ টিপ বৃষ্টির মধ্যে আমেনা বাড়ির উঠানে কাজ করছিলেন। এ সময় বজ্রপাতে ঘটনাস্থলেই তার মৃত্যু হয়। চুয়াডাঙ্গা প্রতিনিধি জানান, চুয়াডাঙ্গার দামুড়হুদা ও জীবননগর উপজেলায় বজ্রপাতে দুজন নিহত ও অন্তত ১০ জন আহত হয়েছেন। সকাল ৮টা থেকে ৯টার মধ্যে কয়েক দফায় বজ্রপাতের ঘটনায় এ হতাহতের ঘটনা ঘটে বলে পুলিশ জানিয়েছে। মৃতরা হলেন- দামুড়হুদার সীমান্তবর্তী নাস্তিপুর গ্রামের লেদু মিয়ার ছেলে কৃষক মান্দার আলী (৪৫) এবং  জীবননগর উপজেলার তেতুলিয়া গ্রামের হাশেম আলীর ছেলে সাদেক আলী (২২)। দামুড়হুদা থানার ওসি শিকদার মশিউর রহমান বলেন, সকাল থেকেই চুয়াডাঙ্গায় বজ্রসহ বৃষ্টি শুরু হয়। সকাল ৮টার দিকে মান্দার আলী তার বাড়ির উঠান থেকে একজোড়া গরু গোয়ালে তুলতে যান। এসময় বজ্রপাতে ঘটনাস্থলেই তিনি মারা যান। তার একজোড়া গরুও মারা যায়। জীবননগর থানার এস আই দুলাল উদ্দিন বলেন, “সকালে বৃষ্টি থামলে সাদেক আলী বাড়ি থেকে বের হয়ে মাঠে যান। এসময় বজ্রপাতে ঘটনাস্থলে তার মৃত্যু হয়।” তিনি জানান, জীবননগর উপজেলায় একই সময়ে পৃথক কয়েকটি বজ্রপাতে আহত হয়েছেন ১০ জন। তাদের সবাইকে জীবননগর হাসপাতালে ভর্তি করা হয়েছে। চাঁপাইনবাবগঞ্জ প্রতিনিধি জানান, সকালে বজ্রপাতে শিবগঞ্জ উপজেলার শ্যামপুর ইউনিয়নের প্রয়াত গিয়াস উদ্দীনের ছেলে আনিসুর রহমান (৫৫) এবং দুর্লভপুর ইউনিয়নের নতুন বারোরশিয়া গ্রামের আতাউর রহমানের ছেলে মনিরুল ইসলাম মনির (৩৫) মৃত্যু হয়েছে।    শিবগঞ্জ থানার ওসি অশিকুর রহমান জানান, আম বাগান পাহারা দেয়ার সময় সকাল সাড়ে ৬টার দিকে বজ্রপাত হলে ঘটনাস্থলে  আনিসুরের মৃত্যু হয়। এদিকে দুর্লভপুর ইউনিয়ন পরিষদের চেয়ারম্যান আবু আহমেদ নাজমুল কবির মুক্তা জানান, সকালে বাড়ির পাশে আম কুড়ানোর সময় বজ্রপাতে মনিরুল ইসলামের মৃত্যু হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article795087.bdnews~~
~~বজ্রপাত বজ্র মৃত্যু ~~
~~চাঁপাইনবাবগঞ্জের বজ্রপাতে গৃহবধূর মৃত্যু~~
~~Published: 2014-05-30 18:26:09.0 BdST Updated: 2014-05-30 18:26:09.0 BdST~~
~~চাঁপাইনবাবগঞ্জের গোমস্তাপুর উপজেলায় আম কুড়ানোর সময় বজ্রপাতে এক গৃহবধূর মৃত্যু হয়েছে।   রহনপুর পৌর এলাকায় শুক্রবার ভোরে মৃত সুমেরা বেগম (২৫) পৌর এলাকার মাস্টারপাড়া মহল্লার মিজানুর রহমানের স্ত্রী। গোমস্তাপুর থানার ওসি ফিরোজ আহম্মেদ জানান, ভোর ৬টার দিকে বাড়ির পাশে আম বাগানে সুমেরা বেগম আম কুড়াতে যান। এ সময় বজ্রপাত হলে ঘটনাস্থলে তার মৃত্যু হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article793726.bdnews~~
~~বজ্রপাত বজ্র নিহত মারা মৃত্যু হত ~~
~~মাদারীপুরে বজ্রপাতে নিহত ২~~
~~Published: 2014-05-28 12:49:36.0 BdST Updated: 2014-05-28 12:49:36.0 BdST~~
~~মাদারীপুর সদর উপজেলায় বজ্রপাতে দু্জনের মৃত্যু হয়েছে। বুধবার সকাল ১০টার দিকে উপজেলার কুনিয়া ইউনিয়নের দিয়াপাড়া গ্রামে এ ঘটনা ঘটে। নিহতরা হলেন, ওই গ্রামের কাশেম চৌকিদারের ছেলে আব্দুল হাই চৌকিদার (৬০) ও সেকেন আকনের ছেলে লিটন আকন (২৫)। কুনিয়ার সাবেক ইউপি চেয়ারম্যান সাহেবালী হাওলাদার বলেন, বাড়ির পাশে  ট্রাক্টর দিয়ে জমি চাষ করছিলেন আব্দুল হাই ও শ্রমিক লিটন। এ সময় বজ্রপাত হলে ঘটনাস্থলেই হাই মারা যায়। লিটনকে প্রাথমিক চিকিৎসা শেষে সদর হাসপাতালে আনলে কর্তব্যরত চিকিৎসক মৃত ঘোষণা করেন। এ ব্যাপারে সদর থানার ওসি মোফাজ্জেল হোসেন বলেন, খবর পেয়ে পুলিশ হাসপাতালে গিয়ে মৃতদেহ উদ্ধার করে মর্গে পাঠালেও পরিবারের আবেদনে ময়নাতদন্ত না করে দাফন করার অনুমতি দেয়া হয়েছে।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article791530.bdnews~~
~~বজ্রপাত বজ্র আহত ঝড় মৃত্যু হত ~~
~~মহেশখালীতে বজ্রপাতে মাদ্রাসা ছাত্রের মৃত্যু~~
~~Published: 2014-05-23 22:04:29.0 BdST Updated: 2014-05-23 22:04:29.0 BdST~~
~~কক্সবাজারের মহেশখালী উপজেলায় বজ্রপাতে দাখিল পরীক্ষায় জিপিএ ৫ পেয়ে উত্তীর্ণ এক মাদ্রাসা ছাত্রের মৃত্যু হয়েছে, আহত হয়েছে তিন ছাত্র। শুক্রবার রাত ৮টার দিকে এ বজ্রপাতে মৃত শাহাদত কবির (১৭) কালামার ছড়া ইউনিয়নের মো. শাহঘোনা এলাকায় নুরুল কবির সওদাগরের ছেলে। আহতরা হল একই এলাকার মিশকাত (১৭), মামুন (১৬) ও মোহাম্মদ রাশেল (১৭)। তাদের চকরিয়া হাসপাতালে ভর্তি করা হয়েছে। কালামার ছড়ার ইউপি চেয়ারম্যান মীর কাসেম চৌধুরী জানান, খোলা মাঠ এলাকায় চার বন্ধু মিলে আড্ডা দিচ্ছিল। এ সময় ঝড়ো হাওয়ার সঙ্গে বজ্রপাত হলে ঘটনাস্থলেই শাহাদতের মৃত্যু হয়। মহেশখালী থানার ওসি মো. আলমগীর হোসেন ঘটনার সত্যতা নিশ্চিত করছেন।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article789496.bdnews~~
~~বজ্রপাত বজ্র আহত বৃষ্টি মারা মৃত্যু হত ~~
~~মাগুরায় বজ্রপাতে শিশু ও গৃহবধূর মৃত্যু~~
~~Published: 2014-05-19 21:40:30.0 BdST Updated: 2014-05-19 21:40:30.0 BdST~~
~~মাগুরা সদর ও শালিখা উপজেলায় বজ্রপাতে শিশুসহ দুইজনের মৃত্যু হয়েছে। সোমবার সন্ধ্যায় সদরের রাজারামপুরের কামরুল ইসলামের ছেলে সাব্বির হোসেন (১৩) ও শালিখার নাঘোষা গ্রামের আল-আমিন লস্করের স্ত্রী ছাফিয়া খাতুন (২২) মারা যান। শালিখার তালখড়ি ইউনিয়নের চেয়ারম্যান হাফিজুর রহমান জানান, সন্ধ্যার দিকে বৃষ্টিপাতের সময় সাফিয়া খাতুন গোয়াল ঘরে গরু ওঠানোর সময় বজ্রপাতে ঘটনাস্থলেই মারা যান। হাজরাপুর ইউনিয়নের চেয়ারম্যান আব্দুল মান্নান জানান, সাব্বির হোসেন ও তার ভাই তোহা ঘরের বারান্দায় বসে থাকা অবস্থায় বজ্রপাত আঘাত হানলে তারা গুরুতর আহত হন। মাগুরা সদর হাসপাতালে নিয়ে গেলে কিছুক্ষণের মধ্যেই সাব্বির মারা যান বলে জানান তিনি। তোহা সদর হাসপাতালে চিকিৎসাধীন আছেন।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article787988.bdnews~~
~~বজ্রপাত বজ্র ঝড় দুর্ঘটনা নিহত বৃষ্টি মৃত্যু হত ~~
~~আজমিরীগঞ্জে নৌকাডুবি, মা-ছেলেসহ নিহত ৩~~
~~Published: 2014-05-16 21:02:00.0 BdST Updated: 2014-05-16 21:02:00.0 BdST~~
~~হবিগঞ্জের আজমিরীগঞ্জে কুদালিয়া নদীতে ঝড়ে নৌকা ডুবে মা ও ছেলেসহ তিন জনের মৃত্যু হয়েছে। শুক্রবার বিকাল সাড়ে ৫টায় উপজেলার জলসুখা গ্রামের কুদালিয়া নদীতে দুর্ঘটনা ঘটে। নিহতরা হলেন জলসুখা মীরহাটি গ্রামের আব্বাস মিয়ার স্ত্রী মাকসুদা খাতুন (৫৫), তার ছেলে এরশাদ মিয়া (৩০) ও মাকসুদার বোন শিবপাশা গ্রামের জবেদা খাতুন (৭০)। আজমিরীগঞ্জ থানার ওসি তৈমুর বখত চৌধুরী জানান, বিকালে উপজেলার বিভিন্ন স্থানে ঝড়-বৃষ্টিসহ বজ্রপাত হচ্ছিল। এ সময় জলসুখা গ্রামের মাকসুদা, তার ছেলে এরশাদ ও বোন জবেদা খাতুন বাড়ির পাশে খলায় ধান শুকাচ্ছিল। হঠাৎ ঝড়-বৃষ্টিসহ বজ্রপাত হলে নিহতরা খলার পাশে কুদালিয়া নদীতে তাদের নৌকায় গিয়ে আশ্রয় নেন। এক পর্যায়ে প্রচণ্ড ঝড়ে নৌকাটি নদীতে ডুবে যায়। বৃষ্টি থামলে স্বজনরা নৌকায় তল্লাসি চালিয়ে তিন জনের লাশ উদ্ধার করে।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article786516.bdnews~~
~~বজ্রপাত বজ্র ঝড় মারা মৃত্যু ~~
~~ফরিদপুরে বজ্রপাত ও ঝড়ে নিহত ২~~
~~Published: 2014-05-13 22:05:41.0 BdST Updated: 2014-05-13 22:05:41.0 BdST~~
~~ফরিদপুরের সদরপুর উপজেলায় বজ্রপাতে এক গৃহবধু এবং ভাঙ্গা উপজেলায় ঝড়ে পাঁচ বছরের শিশুর মৃত্যু হয়েছে। মঙ্গলবার সন্ধ্যায় এ দুটি ঘটনায় মারা যায় সদরপুরে ঢেউখালী ইউনিয়নের চরকুমারিয়া গ্রামের কাসেম মুন্সীর স্ত্রী জহুরা বেগম (৪৫) এবং ভাঙ্গায় হামিরদী গ্রামের টুকু মিয়ার ছেলে মাহফুজ (৫)। ঢেউখালী ইউপি চেয়ারম্যান কোহিনুর বেগম জানান, প্রচণ্ড ঝড়ের সময় সন্ধ্যা সোয়া ৬টায় জহুরা উঠোনে রাখা জ্বালানি কাঠ রান্নাঘরে নিচ্ছিলেন। এ সময় বজ্রপাতে ঘটনাস্থলেই তিনি মারা যান। অপরদিকে ভাঙ্গার হামিরদী ইউপি চেয়ারম্যান মো. ফারুক হোসেন জানান, মাহফুজ ঝড়ের সময় রাত সাড়ে ৭টার দিকে ঘরের বাইরে যায়। এ সময় একটি গাছ ভেঙে পড়লে ঘটনাস্থলেই তার মৃত্যু হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article782972.bdnews~~
~~বজ্রপাত বজ্র আহত ঝড় নিহত বৃষ্টি হত ~~
~~মাধবপুরে বজ্রপাতে মা-ছেলে নিহত~~
~~Published: 2014-05-07 15:56:42.0 BdST Updated: 2014-05-07 15:56:42.0 BdST~~
~~হবিগঞ্জের মাধবপুর উপজেলায় বজ্রপাতে মা ও ছেলে নিহত হয়েছেন। বুধবার বেলা ২টায় উপজেলায় তেলিয়াপাড়া চা বাগানে এ সময় একজন আহতও হন। নিহতরা হলেন তেলিয়াপাড়া বাগানের হরিপদ রবি দাসের স্ত্রী দুলালি রবি দাস (৩৫) এবং তার ছেলে সাজন রবি দাস(১৬)। আহত হন দুলালির বোন জানতী রবি দাস (৩৫)। তাকে মাধবপুর উপজেলা স্বাস্থ্য কমপ্লেক্সে চিকিৎসা দেয়া হচ্ছে। মাধবপুর থানার ওসি আব্দুল বাছেদ জানান, দুপুরে মাধবপুরের বিভিন্ন স্থানে বৃষ্টিসহ ঝড়ো হাওয়া বয়ে যায়। এ সময় তেলিয়াপাড়া চা বাগানে দুলালি রবি দাস ও তার ছেলে সাজন ঘরের বারান্দায় খাওয়াদাওয়া করছিল। এ সময় বজ্রপাত হলে দুলালি, সাজন ও জানতী রবি দাস আহত হয়। স্থানীয়রা তাদের মাধবপুর উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক দুলালি ও সাজনকে মৃত ঘোষণা করেন।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article782963.bdnews~~
~~বজ্রপাত বজ্র আহত দগ্ধ নিহত মৃত্যু হত ~~
~~ব্রাহ্মণবাড়িয়ায় বজ্রপাতে নিহত ১~~
~~Published: 2014-05-07 15:37:00.0 BdST Updated: 2014-05-07 15:37:00.0 BdST~~
~~ব্রাহ্মণবাড়িয়ার সরাইল উপজেলায় বজ্রপাতে একজনের মৃত্যু হয়েছে। আহত হয়েছে আরো দুই শিশু। বুধবার বেলা ২টার দিকে উপজেলার চুন্টা ইউনিয়নের লোপাড়া গ্রামে জমিতে কাজ করার সময় বজ্রপাতে নিহত হন আব্দুল করিম (৪০)। সরাইল থানার ওসি আলী আরশাদ জানান, বেলা ২টার দিকে আবদুল করিমসহ কয়েকজন কৃষক ধান ক্ষেতে কাজ করার সময় বজ্রপাত হয়। এ সময় করিমসহ দুই শিশু আহত হয়। আহতদের সরাইল উপজেলা স্বাস্থ্য কমপ্লেক্সে নিয়ে আসা হলে কর্তব্যরত চিকিৎসক করিমকে মৃত ঘোষণা করেন। বজ্রপাতে দগ্ধ তাসলিমা আক্তার (১০) ও মুনির হোসেনকে (৮) সরাইল উপজেলা স্বাস্থ্য কমপ্লেক্সে ভর্তি করা হয়েছে।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article782155.bdnews~~
~~বজ্রপাত বজ্র আহত বৃষ্টি মারা মৃত্যু হত ~~
~~ভাঙ্গায় বজ্রপাতে নিহত ২~~
~~Published: 2014-05-05 17:03:33.0 BdST Updated: 2014-05-05 17:03:33.0 BdST~~
~~ফরিদপুরের ভাঙ্গা উপজেলায় বজ্রপাতে দুই জনের মৃত্যু হয়েছে।  কালামৃধা ইউনিয়নের সোনামুখী গ্রামে একইস্থানে সোমবার বেলা দেড়টার দিকে এ ঘটনায় দুই জন আহতও হন।   কালামৃধা ইউনিয়ন পরিষদ চেয়ারম্যান এসকেন্দার আলী খলিফা জানান, মৃতরা হলেন দেওড়া গ্রামের শামীম খলিফা (২৫) ও হুমায়ুন হোসেন (৩৫)। আহত রফিক ও শাহিনকে উপজেলা স্বাস্থ্য কেন্দ্রে চিকিৎসা দেয়া হচ্ছে।   স্থানীয়রা জানান, দুপুরে বৃষ্টি শুরু হলে গাছের নিচে আশ্রয় নেন তারা চার জন। এ সময় বজ্রপাত হলে ঘটনাস্থলেই শামীম ও হুমায়ুন মারা যান।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article780970.bdnews~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~চট্টগ্রামে বজ্রপাত ও দুর্ঘটনায় ২ জনের মৃত্যু~~
~~Published: 2014-05-02 17:12:53.0 BdST Updated: 2014-05-02 17:12:53.0 BdST~~
~~চট্টগ্রাম মহানগরের দুটি এলাকায় বজ্রপাতে ও ছাদ থেকে পড়ে দুজনের মৃত্যু হয়েছে। শুক্রবার ভোর রাতে কর্ণফুলী নদীর তীরবর্তী এলাকা ইছানগরে বজ্রপাতে মারা যান মাছ প্রক্রিয়াজাতকরণ শ্রমিক শাহজাহান। তিনি কক্সবাজারের মহেশখালী উপজেলার শাপলাপুর ইউনিয়নের বশর আলীর ছেলে। এর আগে বৃহস্পতিবার রাতে ইপিজেড থানার বন্দরটিলায় ভবনের ছাদ থেকে পড়ে মারা যায় আবু হানিফ (৩২)। তিনি মাদারীপুরের কালকীনি উপজেলার আল-বক্স বেপারীর ছেলে। নিহত শাহজাহানের মামা আবুল কাশেম বিডিনিউজ টোয়েন্টিফোর ডটকমকে জানান, রাত সাড়ে ৩টার দিকে বজ্রসহ বৃষ্টিপাত শুরু হলে শাহজাহান ও তার সহকর্মীরা মাছের উপর তেরপল টানানোর সময় বজ্রপাতে আহত হন তিনি। চট্টগ্রাম মেডিকেল কলেজ হাসপাতাল পুলিশ ফাঁড়ির এএসআই পংকজ বড়ুয়া জানান, ভোরে শাহজাহানকে হাসপাতালে আনা হলে কর্তব্যরত চিকিৎসক তাকে মৃত ঘোষণা করেন। নিহত হানিফের পরিবারের সদস্যদের বরাত দিয়ে পংকজ বড়ুয়া জানান, রাতে হানিফ নিজ বাসার চারতলা ভবনের ছাদে পানির লাইন ঠিক করার সময় পা পিছলে পড়ে যায়। গুরুতর অবস্থায় তাকে হাসপাতালে আনা হলে কর্তব্যরত চিকিৎসক মৃত ঘোষণা করেন।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article777775.bdnews~~
~~বজ্রপাত বজ্র ক্ষতি ক্ষয়ক্ষতি ঝড় বৃষ্টি ~~
~~ব্রাহ্মণবাড়িয়া ও মুন্সীগঞ্জে বৃষ্টি~~
~~Published: 2014-04-25 18:48:15.0 BdST Updated: 2014-04-25 20:48:38.0 BdST~~
~~বেশ কয়েকদিনের তাপদাহের শুক্রবার বিকালে দেশের বিভিন্ন স্থানে বৃষ্টি হয়েছে। বিডিনিউজ টোয়েন্টিফোর ডটকমের ব্রাহ্মণবাড়িয়া ও মুন্সীগঞ্জ প্রতিনিধি বৃষ্টি হওয়ার সংবাদ দিয়েছেন। ব্রাহ্মণবাড়িয়া প্রতিনিধি জানান, বিকাল ৩টার দিকে বৃষ্টি শুরু হয়। প্রথমে গুড়ি গুড়ি হলেও পরে প্রায় ১৫ মিনিট মুষলধারে বৃষ্টি হয়। এ সময় বেশ কয়েক মিনিট শিলাবৃষ্টিও হয়। তবে জেলা সদরে আবহাওয়া অফিস না থাকায় বৃষ্টি পরিমাণ জানা যায়নি। ব্রাহ্মণবাড়িয়া কৃষি সম্প্রসারণ অধিদপ্তরের উপ-পরিচালক মো. বাছির উদ্দিন শিলাবৃষ্টিতে উঠতি ফসলের ক্ষতির আশঙ্কা করছেন। এদিকে বৃষ্টি হওয়ায় খুশি জেলার নিম্ন আয়ের মানুষেরা। তাপমাত্রা কমায় স্বস্তিতে এখন তারা কাজে বেরুতে পারছেন। শহরের রিকশাচালক হায়দার আলী তীব্র গরমে সকাল থেকে রিকশা চালান নাই জানিয়ে বলেন, রিকশা না চালালে পেট চলে না, আবার এই প্রখর রোদে শরীরও চলে না। “এখন বৃষ্টি হওয়ায় ঠাণ্ডা বাতাস বইছে, তাই আবার রিকশা নিয়ে বের হয়েছি।” মুন্সীগঞ্জ মুষলধারে বৃষ্টি মুন্সীগঞ্জ প্রতিনিধি জানান, মুন্সীগঞ্জে এক ঘণ্টার বেশি সময় ধরে বৃষ্টি হয়েছে। এরপর মানুষের মাঝে স্বস্তি ফিরে আসে। শুক্রবার বিকাল সাড়ে ৪টা থেকে বৃষ্টি শুরু হয়ে ঝড়ো হাওয়াসহ মুষলধারে বৃষ্টি হয়। সেই সঙ্গে থেমে থেমে চলে বজ্রপাত। তবে কোনো ক্ষয়ক্ষতির খবর তাৎক্ষণিকভাবে পাওয়া যায়নি। দীর্ঘ প্রতীক্ষার পর আসা এ বৃষ্টিতে অনেককেই রাস্তা এবং বাড়ির ছাদে বৃষ্টিতে ভিজে উল্লাস করতে দেখা যায়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article770178.bdnews~~
~~বজ্রপাত বজ্র আহত নিহত মারা মৃত্যু হত হতাহত ~~
~~চাঁদপুরে বজ্রপাতে ৩ জনের মৃত্যু~~
~~Published: 2014-04-09 21:25:20.0 BdST Updated: 2014-04-09 21:25:20.0 BdST~~
~~চাঁদপুরের হাইমচরে বজ্রপাতে শিশুসহ তিনজনের মৃত্যু হয়েছে। এ সময় আরো পাঁচশিশু আহত হয়েছে।   বুধবার সন্ধ্যায় হাইমচর উপজেলার নীলকমল ইউনিয়নের মধ্যচরের মাঝির বাজার এলাকায় হতাহতের এ ঘটনা ঘটে। নীলকমল ইউনিয়ন পরিষদের চেয়ারম্যান ইয়াসিন রতন জানান, মধ্যচর এলাকায় বুধবার সন্ধ্যায় বজ্রপাত হয়। এ সময় ৩ জন ঘটনাস্থলেই মারা যান এবং পাঁচজন আহত হয়। নিহতরা হলেন মাঝির বাজার এলাকার মতিন (৬০), বাবুল হাওলাদারের মেয়ে শাহনেওয়াজ (৬) ও সিরাজ মিয়ার ছেলে লিটন মিয়া (১৭)। আহত হয়েছেন বাবুল হাওলাদারের ছেলে হৃদয় (১২), সিরাজ মিয়ার ছেলে শাহ আলম (১২), দুলাল গাজীর ছেলে আফজাল (১২), নোয়াব আলীর ছেলে মোবারক (১১) ও কাদের গাজীর ছেলে রফিক (১২)। হাইমচর থানার ওসি মো. মনিরুজ্জামান বলেন, “বজ্রপাতে আহতরা স্থানীয় উপজেলা স্বাস্থ্য কমপ্লেক্সসহ বিভিন্ন স্থানে চিকিৎসা নিচ্ছে।”~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article766814.bdnews~~
~~বজ্রপাত বজ্র আহত ঝড় বৃষ্টি মারা মৃত্যু হত ~~
~~মাধবপুরে বজ্রপাতে নিহত ৩~~
~~Published: 2014-04-02 19:34:00.0 BdST Updated: 2014-04-02 19:34:00.0 BdST~~
~~হবিগঞ্জের মাধবপুর উপজেলার দুটি গ্রামে বজ্রপাতে তিন শিশুর মৃত্যু হয়েছে। বুধবার বেলা আড়াইটায় বুল্লা গ্রামে দুইজন ও উত্তর সুরমা গ্রামে একজন মারা যায়। এরা হলো বুল্লা গ্রামের শফিক মিয়ার মেয়ে রেখা বেগম (১২) ও আহমদ আলীর মেয়ে কালন বেগম (১২) এবং উত্তর সুরমা গ্রামের নানু মিয়ার ছেলে তানজিল মিয়া (১৪)। মাধবপুর থানার ওসি আব্দুল বাসিত জানান, বিকালে উপজেলার বিভিন্ন স্থানে হালকা বৃষ্টিসহ ঝড়ো হাওয়া বয়ে যায়। এ সময় বুল্লা গ্রামের পাশাপাশি বাড়ির রেখা ও কালন বাড়ির আঙ্গিনায় খেলা করছিল। হঠাৎ বজ্রপাত হলে রেখা ও কালন আহত হয়। সঙ্গে সঙ্গে স্থানীয় লোকজন তাদের উদ্ধার করে মাধবপুর উপজেলা স্বাস্থ্য কমপ্লেক্সে নিয়ে গেলে দায়িত্বরত চিকিৎসক তাদের মৃত ঘোষণা করেন। একই সময় উত্তর সুরমা গ্রামে তানজিল বাড়ির আঙ্গিনায় বের হলে বজ্রপাতে আহত হয়। স্থানীয়রা উদ্ধার করে উপজেলা স্বাস্থ্য কমপ্লেক্সে নিয়ে গেলে দায়িত্বরত চিকিৎসক তাকেও মৃত ঘোষণা করেন।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article680504.bdnews~~
~~বজ্রপাত বজ্র ঝড় নিহত মারা হত ~~
~~নোয়াখালীতে বজ্রপাতে নিহত ২~~
~~Published: 2013-10-03 00:10:42.0 BdST Updated: 2013-10-03 00:10:42.0 BdST~~
~~নোয়াখালীর কবিরহাট উপজেলায় পৃথক স্থানে বজ্রপাতে দুই ব্যক্তি নিহত হয়েছেন। কবিরহাট থানার ওসি মাহবুবুর রহমান জানান, বুধবার রাত ৮টার দিকে ঝড় শুরুর আগমুহূর্তে বজ্রপাতে দুইজন মারা যান। তিনি বিডিনিউজ টোয়েন্টিফোর ডটকমকে বলেন, চরআলগী গ্রামের ইসমাইল হোসেন (৫০) বাড়ির পাশের একটি জমিতে মাছ শিকারের সময় বজ্রপাতে আক্রান্ত হন। একই সময় চাপরাশিরহাট ইউনিয়নের পূর্ব নরসিংহপুর গ্রামের মোহাম্মদ নবী বাজার থেকে বাড়ি ফেরার পথে হানুমিয়া উচ্চ বিদ্যালয়ের পাশে বজ্রপাত নিহত হন।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article677745.bdnews~~
~~বজ্রপাত বজ্র বৃষ্টি মৃত্যু ~~
~~চাঁপাইনবাবগঞ্জে বজ্রপাতে দুজনের মৃত্যু~~
~~Published: 2013-09-27 17:02:02.0 BdST Updated: 2013-09-27 17:02:02.0 BdST~~
~~চাঁপাইনবাবগঞ্জের শিবগঞ্জ উপজেলায় শুক্রবার বজ্রপাতে দুজনের মৃত্যু হয়েছে। এরা হলেন মনাকষা ইউনিয়নের খড়িয়াল গ্রামের হামিদা বেগম (৫৫) ও সাহাবাজপুর ইউনিয়নের আজমতপুর মোল্লাটোলা গ্রামের কালু (৪৫)। মনকাষা ইউনিয়ন পরিষদের চেয়ারম্যান কামাল উদ্দিন জানান, দুপুর ১টার দিকে হাল্কা বৃষ্টির সঙ্গে বজ্রপাত হলে বাড়ির সামনে কাজ করার সময় হামিদার মৃত্যু হয়। এছাড়া সাহবাজপুর ইউনিয়ন পরিষদের ৮ নং ওয়ার্ড সদস্য হামিদুর রহমান জানান, দুপুর পৌনে ১টার দিকে ক্ষেতে কাজ করে বাড়ি ফেরার সময় কালুর মৃত্যু হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article670106.bdnews~~
~~বজ্রপাত বজ্র আহত বৃষ্টি হত ~~
~~ক্লাস চলাকালে বজ্রপাতে ১৫ ছাত্রী আহত~~
~~Published: 2013-09-10 18:38:28.0 BdST Updated: 2013-09-10 18:38:28.0 BdST~~
~~বরিশালের আগৈলঝাড়া উপজেলায় ক্লাস চলাকালে বজ্রপাতে ১৫ ছাত্রী আহত হয়েছে। মঙ্গলবার দুপুরে উপজেলা সদরের শ্রীমতি মাতৃ মঙ্গল (এস এম) মাধ্যমিক বালিকা বিদ্যালয়ে এ ঘটনা ঘটে। এস এম মাধ্যমিক বালিকা বিদ্যালয়ের ভারপ্রাপ্ত প্রধান শিক্ষক নির্মলেন্দু বাড়ৈ বলেন, সকাল থেকেই থেমে থেমে বৃষ্টি হচ্ছিলো। দুপুর নাগাদ ক্লাস চলাকালে বজ্রপাত হয়। এতে ৬ষ্ঠ শ্রেণির ১৪ ছাত্রী ও ৭ম শ্রেণির এক ছাত্রী আহত হয়েছে। আহতদের মধ্যে ৭ম শ্রেনির ছাত্রী জয়িতা চক্রবর্তী ও ৬ষ্ঠ শ্রেণির প্রিয়াংকাকে বরিশাল শের-ই বাংলা মেডিকেল কলেজ (শেবাচিম) হাসপাতালে ভর্তি করা হয়েছে বলে জানিয়েছে উপজেলা নির্বাহী কর্মকর্তা (ইউএনও) আবুল কালাম আজাদ। চিকিৎসকদের বরাত দিয়ে ইউএনও জানান, তারা দু’জন আশঙ্কামুক্ত। বাকি শিক্ষার্থীরা আগৈলঝাড়া উপজেলা স্বাস্থ্যকমপ্লেক্সে চিকিৎসাধীন আছেন। এরা হলেন- ৬ষ্ঠ শ্রেণির ছাত্রী ছনিয়া আক্তার, সুমি আক্তার, মনি আক্তার, সুবর্না মালাকার, শিউলি আক্তার, সনিয়া আক্তার, জুঁই, লিপি, নিপু মন্ডল, প্রিয়াংকা সরকার, ববিতা, শুকসেনা ও রিনা।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article666389.bdnews~~
~~বজ্রপাত বজ্র আহত নিহত বৃষ্টি মারা হত ~~
~~বেনাপোলে বজ্রপাতে ৪ জেলে নিহত~~
~~Published: 2013-09-01 18:02:08.0 BdST Updated: 2013-09-01 22:46:54.0 BdST~~
~~যশোরের বেনাপোলে বজ্রপাতে চার জেলে নিহত হয়েছে। Related Stories রোববার বিকালে নামাজ গ্রামের পেচোর বাঁওড়ে মাছ ধরার সময় ওই চার জেলে এক সঙ্গে বজ্রপাতের শিকার হন বলে পুলিশ জানিয়েছে। নিহতরা হলেন- সাদ্দাম হোসেন (২১), ইমরান হোসেন (১৫), মতিয়ার রহমান (২৫) ও তুহিন আলম (১৭)। তাদের বাড়ি বেনাপোলের রঘুনাথপুর ও সরবাংহুদা গ্রামে। বেনাপোল পোর্ট থানার ওসি মিজানুর রহমান খান বিডিনিউজ টোয়েন্টিফোর ডটকমকে বলেন, “এই জেলেরা বৃষ্টির মধ্যে বাঁওড়ে মাছ ধরছিল। বজ্রপাত হলে চারজন একই জায়গায় পুড়ে ঘটনাস্থলেই মারা যায়।” বজ্রপাতে জেলে সর্দার শান্তি (৪৮) ও অধর (২৮) আহত হন। তাদের শার্শা উপজেলা স্বাস্থ্য কেন্দ্রে ভর্তি করা হয়েছে।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article641278.bdnews~~
~~বজ্রপাত বজ্র আহত মারা মৃত্যু হত ~~
~~গাজীপুরে বজ্রপাতে ২ শিশুর মৃত্যু~~
~~Published: 2013-06-28 12:47:57.0 BdST Updated: 2013-06-28 12:47:57.0 BdST~~
~~গাজীপুরের কালিয়াকৈর উপজেলার ফুলবাড়ীয়ায় বজ্রপাতে দুই শিশুর মৃত্যু হয়েছে। আহত হয় অপর তিন শিশু। শুক্রবার দুপুরে ফুলবাড়িয়া ইউনিয়নের নাবিরবহর গ্রামে এ ঘটনা ঘটে। মৃতরা হল গ্রামের হামেদ আলীর ছেলে লাল চাঁন রবিন (৯) এবং আব্দুল আলীর মেয়ে ইতি (১১)। কালিয়াকৈর থানার ওসি ওমর ফারুক বলেন, বাড়ির পাশের একটি মাঠে পাঁচ/ছয়টি শিশু খেলছিল। এসময় বজ্রপাত হলে ঘটনাস্থলেই ইতি ও রবিন মারা যায়। আহতদেরকে স্থানীয় হাসপাতালে চিকিৎসা দেয়া হয়েছে।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article639166.bdnews~~
~~বজ্রপাত বজ্র আহত নিহত মারা হত ~~
~~পাবনায় বজ্রপাতে যুবকের মৃত্যু~~
~~Published: 2013-06-21 18:51:26.0 BdST Updated: 2013-06-22 04:38:18.0 BdST~~
~~পাবনার চাটমোহর উপজেলায় বজ্রপাতে একব্যক্তি নিহত এবং আরো তিনজন আহত হয়েছেন। শুক্রবার রাতে সাড়ে ৯টার দিকে উপজেলার ফৈলজানা ইউনিয়নে বজ্রপাত রেজাউল করিম (৩২) মারা যান বলে জানান ওই ইউনিয়নের চেয়াম্যান শাহজাহান আলী। তিনি বিডিনিউজ টোয়েন্টিফের ডটকমকে বলেন, তার ইউনিয়নের দক্ষিণ সেনপাড়া গ্রামে কয়েকজন শ্রমিক জড়ো হয়ে আলাপ করছিলেন। এ সময় বজ্রপাতে তারা আহত হলে চাটমোহর উপজেলা স্বাস্থ্য কমপ্লেক্সে নেয়ার পথে রেজাউল মারা যান। অপর আহতরা হলেন, মজনু প্রামানিক (৩৫), তেতনা প্রামানিক (৩২), খোরশেদ আলম (৪০)।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article639087.bdnews~~
~~বজ্রপাত বজ্র দুর্ঘটনা নিহত মৃত্যু হত ~~
~~শৈলকুপায় বজ্রপাতে ভ্যানচালকের মৃত্যু~~
~~Published: 2013-06-21 13:53:42.0 BdST Updated: 2013-06-21 13:53:42.0 BdST~~
~~ঝিনাইদহের শৈলকুপা উপজেলায় বজ্রপাতে এক ভ্যানচালকের মৃত্যু হয়েছে। শুক্রবার বিকাল ৫টায় উপজেলার সিদ্ধি গ্রামে এ দুর্ঘটনা ঘটে। নিহত ভ্যানচালক আনু বিশ্বাস (৪০) পাশের খন্দকবাড়িয়া গ্রামের মংলা বিশ্বাসের ছেলে। গ্রামের বাসিন্দা শামিম বিন সাত্তার জানান, আনু তার নিজের ভ্যানে করে মাইকে ঘুড়ি উৎসবের প্রচারণার কাজ করছিলেন। এ সময় বজ্রপাত হলে ঘটনাস্থলেই তার মৃত্যু হয়। শৈলকুপা থানার ওসি আনোয়ার হোসেন জানান, বজ্রপাতে সিদ্ধি গ্রামে একজনের মৃত্যুর কথা তিনি শুনেছেন।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article638317.bdnews~~
~~বজ্রপাত বজ্র আহত বৃষ্টি মৃত্যু হত ~~
~~গুলশানে বজ্রপাতে নিহত ২~~
~~Published: 2013-06-19 09:58:59.0 BdST Updated: 2013-06-19 18:35:44.0 BdST~~
~~রাজধানীর গুলশানে কূটনৈতিক পাড়ায় বজ্রপাতে দুই নির্মাণ শ্রমিকের মৃত্যু হয়েছে, আহত হয়েছেন আরো আটজন। গুলশান থানার ওসি রফিকুল ইসলাম বিডিনিউজ টোয়েন্টিফোর ডটকমকে জানান, বুধবার বিকাল ৩টার দিকে জাপানের রাষ্ট্রদূতের বাড়ির কাছে এই ঘটনা ঘটে। ওসি জানান, দূতাবাস রোডে ব্রিটিশ হাই কমিশনের একটি প্রকল্পের কাজে নিয়োজিত কয়েকজন নির্মাণ শ্রমিক দুপুরে খাওয়ার পর ওই স্থানে সড়কের পাশে বিশ্রাম নিচ্ছিলেন। এমন সময় গুঁড়ি গুঁড়ি বৃষ্টির মধ্যে হঠাৎ  বজ্রপাত হয়।    ঘটনাস্থল থেকে দশজনকে আহত অবস্থায় গুলশানের ইউনাইটেড হাসপাতালে নেয়ার পর চিকিৎসকরা ওয়াসিম (২০) ও সোহেল (১৮) নামের দুইজনকে মৃত ঘোষণা করেন। তাদের দুজনের বাড়িই নওগাঁ জেলার নিয়ামতপুর থানা এলাকায়।  হাসপাতালে চিকিৎসাধীন  বাকি আটজন আশঙ্কামুক্ত উল্লেখ করে ওসি বলেন, “কয়েকজন প্রাথমিক চিকিৎসা  নিয়ে চলে গেছেন। বাকিরাও চলে যাবেন।” দুই জনের মৃতদেহ তাদের স্বজনদের মাধ্যমে গ্রামের বাড়ি পাঠিয়ে দেয়ার ব্যবস্থা নেয়া হচ্ছে বলে জানান তিনি। ঢাকায় ‍যুক্তরাষ্ট্রের হাইকমিশনার রবার্ট গিবসন বজ্রপাতে দুই শ্রমিকের মৃত্যুতে শোক ও দুঃখ প্রকাশ করেছেন।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article629045.bdnews~~
~~বজ্রপাত বজ্র আহত দুর্ঘটনা নিহত মারা মৃত্যু হত ~~
~~মেহেরপুরে বজ্রপাতে দুই কৃষকের মৃত্যু~~
~~Published: 2013-05-24 13:59:56.0 BdST Updated: 2013-05-24 13:59:56.0 BdST~~
~~মেহেরপুর সদর উপজেলায় বজ্রপাতে দুই কৃষকের মৃত্যু হয়েছে। শুক্রবার বিকালে উপজেলার বুড়িপোতা ইউনিয়নের শালিকা ও হরিরামপুর গ্রামে এ দুর্ঘটনা ঘটে। নিহতরা হলেন- হরিরামপুর গ্রামের মাহাবুল (৩০) ও শালিকা গ্রামের সাত্তার আলী (৪২)। সদর থানার ওসি আজিজুল হক সাংবাদিকদের জানান, বিকালে মাঠে গরু চড়ানোর সময় বজ্রপাত হলে ওই দুই কৃষক মারা যান। এ সময় শালিকা গ্রামের আরমান (৩৮) আহত হয়েছেন। তাকে মেহেরপুর জেনারেল হাসপাতালে ভর্তি করা হয়েছে।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article628728.bdnews~~
~~বজ্রপাত বজ্র আহত দুর্ঘটনা নিহত মৃত্যু হত ~~
~~বরিশালে বজ্রপাতে ২ জনের মৃত্যু~~
~~Published: 2013-05-23 14:47:04.0 BdST Updated: 2013-05-23 14:47:04.0 BdST~~
~~বরিশালের মেহেন্দিগঞ্জ ও হিজলা উপজেলায় বজ্রপাতে দুই জনের মৃত্যু হয়েছে। বৃহস্পতিবার দুপুরে মেহেন্দিগঞ্জ উপজেলা সদরের বাজিদ খান ও হিজলা উপজেলার ধূলখোলা ইউপির মাটিয়ালায় এ দুর্ঘটনা ঘটে। মেহেন্দিগঞ্জ থানার ওসি রিয়াজ হোসেন জানান, দুপুরে বাড়ির পাশের ক্ষেতে কৃষি কাজ করছিল বাজিদ খান গ্রামের খোরশেদ আলম (৫২) ও আনোয়ার হোসেন (৪৮) । বজ্রপাত হলে ঘটনাস্থলেই খোরশেদ আলমের মৃত্যু হয়। আহত হয় আনোয়ার হোসেন। তাকে হিজলা উপজেলা স্বাস্থ্যকমপ্লেক্সে ভর্তি করা হয়েছে। হিজলার ধূলখোলা ইউনিয়ন পরিষদের চেয়ারম্যান ইকবাল হোসেন মাতুব্বর জানান, দুপুরে ঘরের বাইরে বের হলে বজ্রপাতে নিহত হয় মরিয়ন বেগম (৩৯) নামে এক গৃহবধূ। তিনি মাটিয়ালা গ্রামের নূরুল ইসলাম মাঝির স্ত্রী।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article626019.bdnews~~
~~বজ্রপাত বজ্র ঝড় বৃষ্টি মারা মৃত্যু ~~
~~ঘূর্ণিঝড়: বরগুনায় বৃদ্ধের মৃত্যু~~
~~Published: 2013-05-16 06:08:00.0 BdST Updated: 2013-05-16 06:08:00.0 BdST~~
~~ঘূর্ণিঝড় মহাসেনের প্রভাবে বরগুনায় গাছচাপা পড়ে এক বৃদ্ধের মৃত্যুর খবর পাওয়া গেছে। বৃহস্পতিবার ভোর থেকেই জেলায় ঝোড়ো হাওয়া বইছে। সেইসঙ্গে চলছে প্রবল বৃষ্টি।বুধবার রাত থেকেই জেলার অধিকাংশ এলাকার বিদ্যুত্সংযোগ বিচ্ছিন্ন রয়েছে। বেতাগী থানার ওসি বাবুল আখতার জানান, পূর্ব রানীপুর এলাকায় ঝড়ো হাওয়ার মধ্যে সৈয়দ আলী খান (৭৫) নামের এক ব্যক্তি বুধবার শেষ রাতে গাছচাপা পড়ে মারা যান। এছাড়া কাজিরাবাদ ইউনিয়নের বকুলতলীতে মারা গেছে  আবির হোসেন নামে ছয় বছর বয়সী এক শিশু। তার বাবার নাম আবু হানিফ। ওসি বাবুল আখতার জানান, বাড়ির পাশে বজ্রপাত হলে ‘আতঙ্কিত হয়ে’ শিশুটি মারা যায় বলে পরিবারের সদস্যরা তাকে জানিয়েছেন।  ঘূর্ণিঝড় মহাসেন সকাল ৯টার দিকে পটুয়াখালীর খেপুপাড়া উপকূল অতিক্রম করতে শুরু করে। সেটি আরো উত্তর-পূর্ব দিনে সরে গিয়ে দুপুর নাগাদ চট্টগ্রাম-নোয়াখালী উপকূল অতিক্রম করবে বলে ধারণা করছে আবহাওয়া অধিদপ্তর। ঘূণিঝড়ের প্রভাবে বরগুনার নিচু এলাকায় ছয় থেকে সাত ফুট উঁচু জলোচ্ছ্বাস হয়েছে বলে জানিয়েছে পানি উন্নয়ন বোর্ড। বরগুনা শহরের কিছু নিচু এলাকা তলিয়ে গেছে। ভেঙে পড়েছে বহু গাছপালা। জেলা প্রশাসন বলছে, বরগুনার ৩২৪টি আশ্রয়কেন্দ্রে ৬৫ হাজার লোক আশ্রয় নিয়েছেন। ~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article622366.bdnews~~
~~বজ্রপাত বজ্র বৃষ্টি মৃত্যু ~~
~~বাগেরহাটে বজ্রপাতে পিতা-পুত্রের মৃত্যু~~
~~Published: 2013-05-07 05:53:49.0 BdST Updated: 2013-05-07 05:53:49.0 BdST~~
~~বাগেরহাটের মোরেলগঞ্জ উপজেলায় বজ্রপাতে এক দিনমজুর ও তার শিশুপুত্রের মৃত্যু হয়েছে।   সোমবার রাতে পুঁটিখালী ইউনিয়নের সোনাখালী গ্রামে মৃতরা হলেন মো. ইউসুফ আলী শেখের ছেলে মো. ইলিয়াস শেখ (৩২) এবং তার ছেলে ইয়াছিন শেখ (৫)। মোরেলগঞ্জ থানার ওসি আতিকুল ইসলাম বলেন, রাতে ইলিয়াস ছেলেকে নিয়ে ঘরের ভেতর খাটের উপর বসেছিলেন। এ সময় বৃষ্টির সঙ্গে বজ্রপাত হলে ঘটনাস্থলেই দুজনের মৃত্যু হয়। পুঁটিখালীর চেয়ারম্যান মো. শাহচাঁন মিঞা শামীম বলেন, ইলিয়াস ও তার ছেলেকে পারিবারিক কবরস্থানে দাফন করা হবে।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article621971.bdnews~~
~~বজ্রপাত বজ্র ক্ষতি ~~
~~বজ্রপাতের আগুনে পুড়ল ৬ ঘর~~
~~Published: 2013-05-06 08:24:38.0 BdST Updated: 2013-05-06 08:25:58.0 BdST~~
~~সুনামগঞ্জের শহরতলিতে গ্যাসের রাইজার থেকে আগুন ধরে ৬টি বসতঘর পুড়ে গেছে। মঙ্গলবার গভীর রাতে শহরতরীর পূর্ব সুলতানপুরের সুনামপাড়ায় এ ঘটনা ঘটে। ক্ষতিগ্রস্ত বকুল মিয়া বিডিনিউজ টোয়েন্টিফোর ডটকমকে জানান, মঙ্গলবার মধ্যরাতে তার বসতঘরের গ্যাস লাইনের রাইজারে উপর বজ্রপাত হলে সঙ্গে সঙ্গে আগুন জ্বলে ওঠে এবং আশপাশের বসতঘরে ছড়িয়ে পড়ে। খবর পেয়ে ফায়ার সার্ভিস কর্মীরা এসে আধাঘণ্টা চেষ্টা চালিয়ে আগুন নিয়ন্ত্রণে আনেন। এর আগেই মিরাজ আলী, খালেক মিয়া, আবুল কাশেম, মোবারক হোসেনের ছয়টি বসতঘর সম্পূর্ন পুড়ে যায়। এছাড়া আরো ১০-১২টি ঘরের আংশিক ক্ষতি হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article616825.bdnews~~
~~বজ্রপাত বজ্র বৃষ্টি মারা মৃত্যু ~~
~~পোরশায় বজ্রপাতে মাদ্রাসা ছাত্রের মৃত্যু~~
~~Published: 2013-04-23 08:04:05.0 BdST Updated: 2013-04-23 08:04:05.0 BdST~~
~~নওগাঁর পোরশায় বজ্রপাতে এক মাদ্রাসা ছাত্রের মৃত্যু হয়েছে। মঙ্গলবার সকাল সাড়ে ৭টার দিকে দুয়ারপাল গ্রামে বজ্রপাতে শাহাবুদ্দিন (১৫) মারা যায়। সে ঠাকুরগাঁও জেলার রানীশংকল থানা সদরের  রহমত আলীর ছেলে। শাহাবুদ্দিন দুয়ারপাল গ্রামের বেলাল হোসেনের বাড়িতে জায়গীর থেকে স্থানীয় হাফেজিয়া মাদ্রাসায় পড়াশুনা করত । পোরশা থানার ওসি শফিউল আলম সাংবাদিকদের জানান, সকালে শাহাবুদ্দিন মাদ্রাসা থেকে জায়গীরদারের বাড়িতে যাচ্ছিল। এ সময় হঠাৎ শীলা বৃষ্টি শুরু হলে রাস্তার পাশে একটি গাছের নিচে আশ্রয় নেয়। একটু পরে বিকট শব্দে বজ্রপাত হলে ঘটনাস্থলেই তার মৃত্যু হয়।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article614608.bdnews~~
~~বজ্রপাত বজ্র আহত ঝড় নিহত বৃষ্টি মারা মৃত্যু হত ~~
~~সাতক্ষীরায় বজ্রপাতে নিহত ৩~~
~~Published: 2013-04-17 08:10:24.0 BdST Updated: 2013-04-17 08:10:24.0 BdST~~
~~সাতক্ষীরায় বজ্রপাতে স্কুলছাত্রীসহ তিনজনের মৃত্যু হয়েছে। আহত হয়েছে আরও চার জন। পুলিশ জানায়, মঙ্গলবার রাতে কলারোয়া ও আশাশুনি উপজেলায় বজ্রপাতের ঘটনা ঘটে। বজ্রপাতে নিহত সোহানা খাতুন সুমনা (৯) কলারোয়া উপজেলার পাঁচনল গ্রামের আজিবর রহমানের মেয়ে। সে শ্রীপতিপুর সরকারি প্রাথমিক বিদ্যালয়ে ৪র্থ শ্রেণীতে পড়তো। নিহত অন্য দুজন আশাশুনি উপজেলার কাপসণ্ডা গ্রামের মোটরসাইকেলচালক নাছির উদ্দীন গাজী (২৮) ও একই উপজেলার কাকবাশিয়া গ্রামের কাঠমিস্ত্রি মুনসুর আলী মোড়ল (৫০)। স্থানীয়দের বরাত দিয়ে কলারোয়া থানার ওসি আক্কাস আলী জানান, মঙ্গলবার রাত সাড়ে ৮টার দিকে সুমনা খালার বাড়ি থেকে ফিরছিল। পথে ঝড়-বৃষ্টি শুরু হলে সে একটি নারিকেল গাছের নিচে আশ্রয় নেয়। ওই সময় বজ্রপাত হলে ঘটনাস্থলেই তার মৃত্যু হয়। আশাশুনি থানার ওসি মামুন অর রশিদ জানান, মঙ্গলবার রাতে ঝড় শুরু হলে কয়েকজন ব্যক্তি উপজেলার আমাদী খেয়াঘাটের যাত্রী ছাউনিতে আশ্রয় নেয়। ওই ছাউনির ওপরই বজ্রপাত হলে ঘটনাস্থলে নাসির উদ্দিন গাজী ও মুনসুর মোড়ল মারা যান। আরো চারজন আহত হন। আহতদের খুলনার বিভিন্ন হাসপাতালে ভর্তি করা হয়েছে।~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article520862.bdnews~~
~~বজ্রপাত বজ্র আহত বৃষ্টি মারা মৃত্যু হত ~~
~~শ্যামনগরে বজ্রপাতে স্কুলছাত্রীর মৃত্যু~~
~~Published: 2012-10-02 14:00:18.0 BdST Updated: 2012-10-02 14:00:18.0 BdST~~
~~সাতক্ষীরার শ্যামনগর উপজেলায় বজ্রপাতে এক স্কুলছাত্রীর মৃত্যু হয়েছে। সাতক্ষীরা, অক্টোবর ০২ (বিডিনিউজ টোয়েন্টিফোর ডটকম)- সাতক্ষীরার শ্যামনগর উপজেলায় বজ্রপাতে এক স্কুলছাত্রীর মৃত্যু হয়েছে। মঙ্গলবার বেলা ১টার দিকে বংশীপুর বেসরকারি রেজিস্টার্ড প্রাইমারি স্কুলে এ সময় একই ক্লাসের আরো দুই ছাত্রী আহত হয়েছে। মৃত শামছুন্নাহার (১০) বংশীপুর গ্রামের মোহাম্মাদ আলীর মেয়ে এবং ওই বিদ্যালয়ের চতুর্থ শ্রেণির ছাত্রী। আহতরা হলেন চতুর্থ শ্রেণির ছাত্রী ফাতেমা খাতুন (১০) ও সাথী (১০)। তাদের শ্যামনগর উপজেলা স্বাস্থ্য কমপ্লেক্সে ভর্তি করা হয়েছে। বংশীপুর বেসরকারি রেজিস্টার্ড প্রাইমারি স্কুলের প্রধান শিক্ষক নজরুল ইসলাম বলেন, গুড়ি গুড়ি বৃষ্টির সময় বেলা ১টার দিকে এ ছাত্রীরা স্কুলের বারান্দায় দাঁড়িয়েছিল। এ সময় বজ্রপাত হলে শামছুন্নাহার ঘটনাস্থলেই মারা যায়। বিডিনিউজ টোয়েন্টিফোর ডটকম/প্রতিনিধি/ডিডি/১৯৫১ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article552608.bdnews~~
~~বজ্রপাত বজ্র আহত ঝড় দগ্ধ বৃষ্টি হত ~~
~~পাবনায় বজ্রপাতে ২০ ছাত্রী আহত~~
~~Published: 2012-09-30 16:15:21.0 BdST Updated: 2012-09-30 16:15:21.0 BdST~~
~~পাবনার আটঘরিয়া উপজেলার বেরুয়ান বালিকা উচ্চ বিদ্যালয়ের অন্তত ২০ ছাত্রী রোববার বজ্রপাতে আহত হয়েছে। পাবনা, সেপ্টেম্বর ৩০ (বিডিনিউজ টোয়েন্টিফোর ডটকম)- পাবনার আটঘরিয়া উপজেলার বেরুয়ান বালিকা উচ্চ বিদ্যালয়ের অন্তত ২০ ছাত্রী রোববার বজ্রপাতে আহত হয়েছে। আহত ১৪ জনকে দগ্ধ অবস্থায় পাবনা মেডিকেল কলেজ হাসপাতালে ভর্তি করা হয়েছে। বাকিদের প্রাথমিক চিকিৎসা দেয়া হয়েছে। এলাকাবাসী জানায়, বিকাল ৪টার দিকে ঝড়ো হাওয়া বইছিল। এ সময় বজ্রপাতে বেরুয়ান উচ্চ বালিকা বিদ্যালয়ের বারান্দায় দাঁড়ানো ছাত্রীরা আহত হয়। আহতদের মধ্যে রয়েছে দশম শ্রেণির শ্রাবণী, ৯ম শ্রেণির শারমিন, হিরা, বৈশাখী, ৮ম শ্রেণির জিনিয়া, স্মৃতি, শোহাগী, জান্নাতী, রুপালী, কাকলী, স্বর্ণা, ৭ম শ্রেণির আয়শা ও সুরাইয়া খাতুন। বেরুয়ান বালিকা উচ্চ বিদ্যালয়ের প্রধান শিক্ষক জালাল উদ্দিন বলেন, বিদ্যালয় ছুটির পূর্ব মুহূর্তে বৃষ্টি হওয়ায় ছাত্রীরা বাড়ি যেতে পারছিল না। এ সময় তারা বিদ্যালয়ের বারান্দায় দাঁড়িয়েছিল। হঠাৎ বজ্রপাত হলে তারা চিৎকার শুরু করে। কেউ কেউ অজ্ঞান হয়ে পড়ে। “আমরা দ্রুত একটি এম্বুলেন্সে করে গুরুতর আহতদের পাবনা মেডিকেল কলেজ হাসপাতালে পাঠাই। বর্তমানে অধিকাংশ শিক্ষার্থীর অবস্থা ভাল। তবে সোহাগী নামের এক ছাত্রীর অবস্থা একটু গুরুতর,” বলেন তিনি। বিডিনিউজ টোয়েন্টিফোর ডটকম/প্রতিনিধি/ডিডি/২২০৫ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article551851.bdnews~~
~~বজ্রপাত বজ্র আহত নিহত মারা মৃত্যু হত ~~
~~বজ্রপাতে দিনাজপুর ও পঞ্চগড়ে ৩ জনের মৃত্যু~~
~~Published: 2012-09-20 11:05:47.0 BdST Updated: 2012-09-20 11:05:47.0 BdST~~
~~বজ্রপাতে দিনাজপুরে দুইজন ও পঞ্চগড়ে একজন মারা গেছে। দিনাজপুর/পঞ্চগড়, সেপ্টেম্বর ২০ (বিডিনিউজ টোয়েন্টিফোর ডটকম)- বজ্রপাতে দিনাজপুরে দুইজন ও পঞ্চগড়ে একজন মারা গেছে। বৃহস্পতিবার দুপুরে বজ্রপাতে দিনাজপুরের নবাবগঞ্জ উপজেলার বিনোদনগর ইউপির নন্দনপুর গ্রামের লাল মিয়ার ছেলে সাহাজুল (৩৮), একই গ্রামের লিটনের স্ত্রী আমেনা (২০) নিহত হন। এছাড়া, পঞ্চগড়ে সদর উপজেলার হাড়িভাষা ইউনিয়নের লাঠুয়াপাড়া গ্রামের রিকশা-ভ্যান চালক আওয়াল হোসেনের স্ত্রী রেহেনা (৩৫) নিহত হন। বিনোদনগর ইউপি চেয়ারম্যান নজরুল ইসলাম ঘটনার সত্রতা নিশ্চিত করে সাংবাদিকদের জানান, ওই বজ্রপাতে বিমল চন্দ্র (৫০) নামে আরো একজন গুরুত্বর আহত হয়েছে। তাকে নবাবগঞ্জ হাসপাতালে ভর্তি করা হয়েছে। বজ্রপাতের সময় এরা বাড়ির বারান্দায় বসে ছিল। পঞ্চগড়ে নিহত রেহেনার প্রতিবেশী রমজান আলী জানান, রেহেনা তার বাড়ির পাশে কাজ করার সময় বজ্রপাত হলে তিনি ঘটনাস্থলেই মারা যান। ইউপি চেয়ারম্যান মো. জসিমউদ্দিন বজ্রপাতে রেহেনার মৃত্যুর সত্যতা নিশ্চিত করেছেন। বিডিনিউজ টোয়েন্টিফোর ডটকম/প্রতিনিধি/এমএইচপি/১৭০২ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article551746.bdnews~~
~~বজ্রপাত বজ্র আহত নিহত মারা মৃত্যু হত ~~
~~দিনাজপুরে বজ্রপাতে শিশুসহ ৪ জনের মৃত্যু~~
~~Published: 2012-09-19 08:46:31.0 BdST Updated: 2012-09-19 08:46:31.0 BdST~~
~~দিনাজপুরে বজ্রপাতে দুই শিশুসহ চারজনের মৃত্যু হয়েছে। দিনাজপুর, সেপ্টেম্বর ১৯ (বিডিনিউজ টোয়েন্টিফোর ডটকম)- দিনাজপুরে বজ্রপাতে দুই শিশুসহ চারজনের মৃত্যু হয়েছে। বুধবার সকাল সাড়ে ৮টায় কাহারোল উপজেলার দু’টি স্থানে বজ্রপাতে এ মৃত্যুর ঘটনা ঘটে। নিহতরা হচ্ছে হাতিশা গ্রামের রমেশ চন্দ্র রায়ের ছেলে শিবু রায় (৯) ও মোহাম্মদ আলীর ছেলে শরিফুদ্দিন (৮) এবং একই উপজেলার সুন্দরপুর ইউনয়নের সুন্দরপুর গ্রামের কেতুব মোহাম্মদের ছেলে হাবিবুর রহমান (৩০) ও নওশাদ আলীর ছেলে মহসীন আলী (২৯)। কাহারোল উপজেলার মুকুন্দপুর ইউনিয়নের চেয়ারম্যান এ কে এম ফারুক বিডিনিউজ টোয়েন্টিফোর ডটকমকে জানান, শিবু ও শরিফুদ্দিন বাড়ির পাশে পুকুরে মাছ শিকার করছিল। “সকাল সাড়ে ৮টায় সেখানে বজ্রপাত হলে তারা ঘটনাস্থলে মারা যায়।” একই সময়ে একই উপজেলার সুন্দরপুর ইউনয়নের সুন্দরপুর গ্রামের হাবিবুর ও মহসীন জমিতে কাজ করার সময় বজ্রপাতে ঘটনাস্থলে প্রাণ হারান বলে জানিয়েছেন ইউপি চেয়ারম্যান নাসিরউদ্দিন। এ সময় তাদের সঙ্গে কর্মরত সায়েম ও রতন আহত হয়। “আহত দুই জনকে কাহারোল হাসপাতালে ভর্তি করা হয়েছে।” বিডিনিউজ টোয়েন্টিফোর ডটকম/প্রতিনিধি/এমএইচপি/১৪৪১ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article547807.bdnews~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~বজ্রপাতে চার জনের মৃত্যু~~
~~Published: 2012-08-23 14:17:59.0 BdST Updated: 2012-08-23 14:17:59.0 BdST~~
~~ভোলা, বাগেরহাট ও নীলফামারীতে বজ্রপাতে চার জনের মৃত্যু হয়েছে। আহত হয়েছেন আরো তিন জন। ভোলা/বাগেরহাট/নীলফামারী, অগাস্ট ২৩ (বিডিনিউজ টোয়েন্টিফোর ডটকম)- ভোলা, বাগেরহাট ও নীলফামারীতে বজ্রপাতে চার জনের মৃত্যু হয়েছে। আহত হয়েছেন আরো তিন জন। বৃহস্পতিবার বোরহানউদ্দিন উপজেলার হাসান নগর ইউনিয়নের খালমহল মৎস্য ঘাট এলাকায় এক জেলে বজ্রপাতে মারা যান বলে বিডিনিউজ টোয়েন্টিফোর ডটকমকে জানিয়েছেন ভোলার সহকারী পুলিশ সুপার (এএসপি) মো. মাহফুজুর রহমান। নিহতের নাম নুরুদ্দীন (২৫)। বিকালে বৃষ্টির সময় খাসমহল মৎস্যঘাটে কয়েকজন জেলে জাল বুনছিলেন। তখন বজ্রপাত হলে ঘটনাস্থলেই নুরুদ্দিন মারা যান। এএসপি জানান, এ সময় আহত হন পাশে থাকা জেলে আজাদ (২৬) ও আমানত (৩০)। তাদের বোরহানউদ্দিন উপজেলা স্বাস্থ্য কমপ্লেক্সে ভর্তি করা হয়েছে। বাগেরহাটের শরণখোলা উপজেলার দক্ষিণ সাউথখালী গ্রামের নয়ন হাওলাদার (১১) মারা যায় বাড়ির সামনে নিজেদের দোকানে। সাউথখালী ইউনিয়ন পরিষদের সদস্য জাকির হোসেন হাওলাদার সাংবাদিকদের জানান, দুপুরে বৃষ্টির সময় আব্দুস সালাম হাওলাদার ও তার ছেলে নয়ন বাড়ির সামনে নিজেদের দোকানে বসেছিলেন। বজ্রপাত হলে নয়ন ঘটনাস্থলেই মারা যায়। আহত সালামকে শরণখোলা উপজেলা স্বাস্থ্য কমপ্লেক্সে ভর্তি করা হয়েছে বলে জানান ইউপি সদস্য। এদিকে নীলফামারীর ডোমার উপজেলায় রাতে বজ্রপাতে দাদা ও নাতি ঘটনাস্থলেই মারা গেছেন। উপজেলার উত্তর গোমনাতি মাস্টার পাড়ায় এ ঘটনা ঘটে বলে জানান ডোমার থানার ওসি সামসুদ্দীন আহমেদ। তিনি জানান, দাদা শুকারু মামুদ (৬০) ও নাতি জুয়েল (১২) গোমনাতি হাট থেকে রাত ৯টায় বৃষ্টির মধ্যে বাড়ি ফেরার পথে বজ্রপাতে ঘটনাস্থলেই মারা যান। বিডিনিউজ টোয়েন্টিফোর ডটকম/প্রতিনিধি/সিএস/২২৩০ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article547051.bdnews~~
~~বজ্রপাত বজ্র আহত নিহত মারা মৃত্যু হত হতাহত ~~
~~সুনামগঞ্জে বজ্রপাতে নিহত ১৩~~
~~Published: 2012-08-10 18:13:07.0 BdST Updated: 2012-08-10 18:13:07.0 BdST~~
~~তারাবির নামাজের পর মসজিদ থেকে মুসল্লিরা বেরিয়ে আসার সময় বজ্রপাত হয়। এতে কয়েকজন ঘটনাস্থলে এবং কয়েকজন হাসপাতালে আনার পথে মারা যান। সুনামগঞ্জ, অগাস্ট ১১ (বিডিনিউজ টোয়েন্টিফোর ডটকম)- সুনামগঞ্জের ধর্মপাশায় বজ্রপাতে মারা গেছে ১৩ জন। আহত হয়েছে আরো ১৫ জন। শুক্রবার রাত ৯টায় উপজেলার জয়শ্রী ইউনিয়নের সরস্বতিপুর গ্রামের মসজিদের সামনে হতাহতের এই ঘটনা ঘটে বলে স্থানীয়রা জানিয়েছেন। ধর্মপাশা উপজেলা নির্বাহী কর্মকর্তা শহিদুল ইসলাম বজ্রপাতে ১৩ জনের মৃত্যুর খবর নিশ্চিত করেছেন। নিহতরা হলেন- বাদশা মিয়া (১৪), নূর ইসলাম (৫০), তাহের আলী (৫৪), আকিক মিয়া (৫৫), নজরুল ইসলাম (৫৫), হযরত আলী (২২), রিপন (২০), মানিক (২০), নুরুল ইসলাম (২৪), মসজিদের ইমাম শাহাব উদ্দিন (৫৫), মজনু মিয়া (২৮), গফুর মিয়া (৭৫) ও নূর মিয়া (৫৫)। জয়শ্রী ইউনিয়ন পরিষদের চেয়ারম্যান মহসিন আহমদ সাংবাদিকদের বলেন, “রাতে তারাবির নামাজ শেষ হলে মুসল্লিরা যখন মসজিদ থেকে বেরিয়ে আসছিলেন, তখনই বজ্রপাত হয়।” দুর্গম ওই হাওর এলাকায় বজ্রপাতে কয়েকজন ঘটনাস্থলে মারা যান। হাসপাতালে আনার পথে ট্রলারে মারা যান বাকিরা। আহতদের ধর্মপাশা উপজেলা স্বাস্থ্য কেন্দ্রে চিকিৎসা দেওয়া হয়েছে বলে ধর্মপাশা থানার ওসি বায়েস আহমদ জানিয়েছেন। আহতদের পরিচয় পাওয়া যায়নি। বিডিনিউজ টোয়েন্টিফোর ডটকম/প্রতিনিধি/এমআই/০৯১৫ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article540088.bdnews~~
~~বজ্রপাত বজ্র দুর্ঘটনা নিহত মৃত্যু হত ~~
~~বরিশালে বজ্রপাতে মা-ছেলের মৃত্যু~~
~~Published: 2012-06-27 14:46:41.0 BdST Updated: 2012-06-27 14:46:41.0 BdST~~
~~বরিশালের উজিরপুর উপজেলায় বজ্রপাতে মা ও ছেলের মৃত্যু হয়েছে। বরিশাল, জুন ২৭ (বিডিনিউজ টোয়েন্টিফোর ডটকম)- বরিশালের উজিরপুর উপজেলায় বজ্রপাতে মা ও ছেলের মৃত্যু হয়েছে। বুধবার বিকেলে উপজেলার কালবিলা গ্রামে এ দুর্ঘটনা ঘটে বলে জানায় পুলিশ। নিহতরা হলেন- বাণী বাড়ৈ এর স্ত্রী শিফুলি বাড়ৈ (৪৫) এবং তার ছেলে দিলীপ বাড়ৈ (১০)। দিলীপ বড়ই ভিটা রেজিস্ট্রার প্রাথমিক বিদ্যালয়ের ৪র্থ শ্রেণির ছাত্র। উজিরপুর থানার ওসি আনোয়ার হোসেন বিডিনিউজ টোয়েন্টিফোর ডটকমকে জানান, বিকেলে বাণী বাড়ৈ এর ঘরে বজ্রপাত হলে মা ও ছেলের দেহ ঝলসে যায়। উজিরপুর উপজেলা স্বাস্থ্যকমপ্লেক্সে নিয়ে আসা হলে চিকিৎসক তাদেরকে মৃত ঘোষণা করেন। বিডিনিউজ টোয়েন্টিফোর ডটকম/প্রতিনিধি/সিএস/এইচএ/২০৩৯ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article540033.bdnews~~
~~বজ্রপাত বজ্র আহত দুর্ঘটনা নিহত হত ~~
~~নেত্রকোনায় বজ্রপাতে ২ ভাই নিহত~~
~~Published: 2012-06-27 07:40:36.0 BdST Updated: 2012-06-27 07:40:36.0 BdST~~
~~নেত্রকোনার পূর্বধলা উপজেলায় বজ্রপাতে দুই ভাই নিহত এবং আরো দুইজন আহত হয়েছে। নেত্রকোনার, জুন ২৭ (বিডিনিউজ টোয়েন্টিফোর ডটকম)- নেত্রকোনার পূর্বধলা উপজেলায় বজ্রপাতে দুই ভাই নিহত এবং আরো দুইজন আহত হয়েছে। বুধবার সকাল সাড়ে ৭টার দিকে পূর্বধলার কিসমত বারেঙ্গা গ্রামে এ দুর্ঘটনা ঘটে বলে জানায় পুলিশ। নিহতরা হচ্ছেন- কিসমত বারেঙ্গা গ্রামের মাফিজ উদ্দিন ম-লের দুই ছেলে আনোয়ার হোসেন (১৫) ও উসমান গনি (১২)। আনোয়ার উপজেলার নারান্দিয়া মাদ্রাসার দশম শ্রেণীর ছাত্র এবং উসমান ভুগিদেওয়ানী উচ্চ বিদ্যালয়ের সপ্তম শ্রেণীর ছাত্র। নিহতদের বাবা মাফিজের উদ্ধৃতি দিয়ে পূর্বধলা থানার ওসি মাহাবুবুর রহমান জানান, সকাল সাড়ে ৭টার দিকে আনোয়ার ও উসমান তাদের বাড়ির আঙ্গিনায় ঘোরাফেরা করার সময় বজ্রপাত হলে ঘটনাস্থলেই নিহত হয় তারা। তিনি জানান, এ দুর্ঘটনায় ওই গ্রামের নিপা আক্তার (১৫) ও শান্ত (৮) আহত হন। নিপাকে আশঙ্কাজনক অবস্থায় ময়মনসিংহ মেডিকেল কলেজে ভর্তি করা হয়েছে। বিডিনিউজ টোয়েন্টিফোর ডটকম/প্রতিনিধি/কিউএইচ/এমএইচপি/১৩৩৫ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article540007.bdnews~~
~~বজ্রপাত বজ্র আহত নিহত মারা মৃত্যু হত ~~
~~চট্টগ্রামে তড়িতাহত হয়ে ৩ জনের মৃত্যু~~
~~Published: 2012-06-26 16:29:44.0 BdST Updated: 2012-06-26 16:29:44.0 BdST~~
~~প্রবল বর্ষণের মধ্যে চট্টগ্রাম নগরীতে বিদ্যুৎস্পৃষ্ট হয়ে তিনজনের মৃত্যু হয়েছে। চট্টগ্রাম, জুন ২৬ (বিডিনিউজ টোয়েন্টিফোর ডটকম)- প্রবল বর্ষণের মধ্যে চট্টগ্রাম নগরীতে বিদ্যুৎস্পৃষ্ট হয়ে তিনজনের মৃত্যু হয়েছে। মঙ্গলবার নগরীর চান্দগাঁও আবাসিক এলাকা এবং বন্দর থানাধীন আকমল আলী রোডে এ ঘটনা ঘটে বলে জানায় পুলিশ। গত কয়েকদিন ধরে চট্টগ্রামে টানা বৃৃষ্টিপাত হচ্ছে। এর ফলে নগরীর অধিকাংশ এলাকা তলিয়ে গেছে। বিকাল ৪টার দিকে চান্দগাঁও আবাসিক এলাকার ১২ নম্বর রোডে নিজ বাসায় বিদ্যুৎস্পৃষ্ট হন নুরুল ইসলাম (২৬) নামে এক যুবক। তিনি ওই এলাকার মো. আব্দুল্লাহর ছেলে। গুরুতর আহতবস্থায় তাকে চট্টগ্রাম মেডিক্যাল কলেজ (চমেক) হাসপাতালে নিয়ে যাওয়া হলে চিকিৎসক তাকে মৃত ঘোষণা করেন বলে বিডিনিউজ টোয়েন্টিফোর ডটকমকে জানান চমেক পুলিশ ফাঁড়ির নায়েক মৃণাল চাকমা। অন্যদিকে নগরীর বন্দর থানার আকমল আলী রোডে সন্ধ্যায় বিদ্যুৎস্পৃষ্ট হয়ে মারা যান আরো দুই ব্যক্তি। বন্দর থানার ওসি নুরুল আফসার ভূঁইয়া বিডিনিউজ টোয়েন্টিফোর ডটকমকে বলেন, দুইজনকে গুরুতর আহতবস্থায় স্থানীয় নেভি হাসপাতালে নিয়ে যাওয়া হলে সেখানেই তাদের মৃত্যু হয়। তাদের বিস্তারিত পরিচয় পাওয়া যায়নি বলে জানান ওসি। বজ্রপাতে নিহত ভাইবোন বিকালে সাতকানিয়ার ছদাহা ইউনিয়নের মাইজপাড়ায় বজ্রপাতে ভাইবোন নিহত হয়েছে। এসময় আরো দুইজন আহত হয়। নিহতরা হল- মণি আক্তার (১৫) এবং তার ভাই ফারুক আহমেদ (১২)। তারা এলাকার আবুল কাশেমের সন্তান। ছদাহা ইউনিয়ন পরিষদের চেয়ারম্যান মুসাব হোসেন চৌধুরী বিডিনিউজ টোয়েন্টিফোর ডটকমকে জানান, সাড়ে চারটার দিকে কাশেমের ঘরে বজ্রপাত হয়। এতে ঘটনাস্থলেই ভাইবোনের মৃত্যু হয়। আহত হয় কাশেমের স্ত্রী সুফিয়া খাতুন (৪৫) এবং বড় ছেলে আবু তাহের (২৫)। তাদের স্থানীয় একটি ক্লিনিকে ভর্তি করা হয়েছে বলে জানান ইউপি চেয়ারম্যান। বিডিনিউজ টোয়েন্টিফোর ডটকম/এমসি/সিএস/২২২৫ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article540000.bdnews~~
~~বজ্রপাত বজ্র নিহত মারা মৃত্যু হত ~~
~~কক্সবাজারে মাটিচাপায় ৪ জনের মৃত্যু~~
~~Published: 2012-06-26 15:31:06.0 BdST Updated: 2012-06-26 15:31:06.0 BdST~~
~~পাহাড়-দেয়াল ধস, বজ্রপাত এবং ঢলে ভেসে গিয়ে কক্সবাজারে আটজনের মৃত্যু হয়েছে। এদের মধ্যে চারজন মারা গেছে মাটি চাপা পড়ে। কক্সবাজার, জুন ২৬ (বিডিনিউজ টোয়েন্টিফোর ডটকম)- পাহাড়-দেয়াল ধস, বজ্রপাত এবং ঢলে ভেসে গিয়ে কক্সবাজারে আটজনের মৃত্যু হয়েছে। এদের মধ্যে চারজন মারা গেছে মাটি চাপা পড়ে। মহেশখালীর কালারমারছড়া ইউনিয়নের চেয়ারম্যান মীর কাশেম চৌধুরী সাংবাদিকদের জানান, সকাল ১১টার দিকে উত্তর ঝাপুয়া এলাকার সফি আলমের বাড়ির শৌচাগারের ওপর পাহাড়ের মাটি ধসে পড়ে। এতে মাটি চাপা পড়ে ঘটনাস্থলেই সফির স্ত্রী সখিনা আখতার মারা যান। এছাড়া একই এলাকায় মাটির দেয়াল ধসে সাদ্দাম হোসেন ও রাখি মুন্নি নামে আরো দুজন নিহত হয়েছে। ইউপি চেয়ারম্যান জানান, দুপুরে পান ক্ষেত থেকে কাজ সেরে বাড়ি ফেরার পথে ঢলে ভেসে যান জে এম ঘাট এলাকার তালেব আলীর ছেলে পানচাষি আবদুল মজিদ (৩৪)। বিকাল ৫টায় তার লাশ উদ্ধার করা হয়েছে। সদর উপজেলার ঈদগাঁও ইউনিয়নের চেয়ারম্যান সোহেল জাহান চৌধুরী সাংবাদিকদের জানান, সকালে দরগাহ পাড়ায় ঘরের মাটির দেয়াল চাপা পড়ে মারা গেছেন গৃহবধূ মনোয়ারা বেগম (৫০)। তিনি এলাকার মোহাম্মদ ইসলামের স্ত্রী। এদিকে কক্সবাজার শহরতলির খুরুস্কুল ইউনিয়নে বজ্রপাতে মনজুর আলম (৪০) নামে এক ব্যক্তির মৃত্যু হয়েছে বলে জানিয়েছেন সদর উপজেলার খুরুস্কুল ইউনিয়নের চেয়ারম্যান মাস্টার আবদুর রহিম। এছাড়া পেকুয়া থানার ওসি মোহাম্মদ মনিরুজ্জামান জানান, বিকালে সাবজীবন পাড়ায় মুবিনুল হক (৩২) নামের যুবক বজ্রপাতে মারা যান। তিনি এলাকার মৃত মোহাম্মদ সব্বিরের ছেলে। অন্যদিকে বিকালে চকরিয়া উপজেলার বদরখালী ইউনিয়নে ৩ নম্বর ওয়ার্ডের খালকাচা পাড়ায় বজ্রপাতে আলী আকবর (২৫) নামের আরেক যুবক মারা যান বলে সাংবাদিকদের জানান ইউপি সদস্য রফিক আহমদ। আলী আকবর এলাকার সাবের আহমদের ছেলে। বিডিনিউজ টোয়েন্টিফোর ডটকম/প্রতিনিধি/এমডি/সিএস/২৩৫১ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article538628.bdnews~~
~~বজ্রপাত বজ্র আহত ঝড় নিহত বৃষ্টি মৃত্যু হত ~~
~~জয়পুরহাটে বজ্রপাত ও গাছচাপায় ২ জনের মৃত্যু~~
~~Published: 2012-06-03 16:24:32.0 BdST Updated: 2012-06-03 16:24:32.0 BdST~~
~~জয়পুরহাট সদর উপজেলায় রোববার ঝড়ের সময় বজ্রপাত ও গাছচাপায় দু’জনের মৃত্যু হয়েছে। বজ্রপাতে আহত হন সাত জন। জয়পুরহাট, জুন ০৩ (বিডিনিউজ টোয়েন্টিফোর ডটকম)- জয়পুরহাট সদর উপজেলায় রোববার ঝড়ের সময় বজ্রপাত ও গাছচাপায় দু’জনের মৃত্যু হয়েছে। বজ্রপাতে আহত হন সাত জন। নিহতরা হলেন বামনপুর গ্রামের বিপু চন্দ্র (৩৯) ও হিচমী গ্রামের নবিউল ইসলাম (৪২)। আহতদের আধুনিক সদর হাসপাতালে ভর্তি করা হয়েছে বলে পুলিশ জানিয়েছে। সদর থানার ওসি আবু হেনা মোস্তফা কামাল বিডিনিউজ টোয়েন্টিফোর ডটকমকে বলেন, সন্ধ্যায় ঝড়-বৃষ্টির সময় বজ্রপাতে বিপু চন্দ্র এবং গাছ চাপা পড়ে নবিউল ইসলামের মৃত্যু হয়। আহতদের অবস্থা আশংকাজনক বলে তিনি জানান। বিডিনিউজ টোয়েন্টিফোর ডটকম/প্রতিনিধি/এইচএএইচ/ডিডি/২২১৯ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article534615.bdnews~~
~~বজ্রপাত বজ্র আহত ঝড় নিহত বৃষ্টি মারা মৃত্যু হত ~~
~~তিন জেলায় বজ্রপাতে নিহত ৪~~
~~Published: 2012-05-02 12:01:01.0 BdST Updated: 2012-05-02 12:01:01.0 BdST~~
~~বাগেরহাট, কিশোরগঞ্জ ও হবিগঞ্জে বজ্রপাতে অন্তত চার জন নিহত হয়েছে। হবিগঞ্জে একই কারণে ছয়জন আহত হয়। ঢাকা, মে ০২ (বিডিনিউজ টোয়েন্টিফোর ডটকম)- বাগেরহাট, কিশোরগঞ্জ ও হবিগঞ্জে বজ্রপাতে অন্তত চার জন নিহত হয়েছে। হবিগঞ্জে একই কারণে ছয়জন আহত হয়। বাগেরহাট: বাগেরহাটের চিতলমারীতে বজ্রপাতে এক কলেজ ছাত্র মারা গেছে। চিতলমারী উপজেলা স্বাস্থ্য কমপ্লেক্সের চিকিৎসক দেবনাথ তালুকদার রনি জানান, বুধবার দুপুর দেড়টার দিকে উপজেলার নালুয়া গ্রামে ঝড়বৃষ্টির সময় বজ্রপাতে আহত হন তিনি। ২টার দিকে হাসপাতালে আনার আগেই তার মৃত্যু হয়। নিহত রমজান শেখ (২০) ওই গ্রামের আমজাদ শেখের ছেলে। সে গোপালগঞ্জের টুঙ্গিপাড়া কলেজের দ্বাদশ শ্রেণীর ছাত্র। ঝড় বৃষ্টির মধ্যে দুপুর দেড়টার দিকে বাড়ির পাশের বাগানে আম কুড়াতে গিয়েছিলেন তিনি। কিশোরগঞ্জ: কিশোরগঞ্জের তাড়াইল ও করিমগঞ্জ উপজেলায় বজ্রপাতে দুইজন মারা গেছেন। দুপুর ১২টার দিকে ঝড়বৃষ্টির মধ্যে ক্ষেত-খামারে কাজ করার সময় তারা ঘটনাস্থলেই নিহত হন। তাড়াইল থানার ওসি মো. আব্দুল মালেক বিডিনিউজ টোয়েন্টিফোর ডটকমকে জানান, দুপুর ১২টার দিকে মৌগাঁও গ্রামে বাড়ির কাছে আড়িয়াল বিলে খামারে হাঁস দেখাশুনা করার সময় বজ্রপাতে ঘটনাস্থলেই বাচ্চু মিয়া (৫০) মারা যান। করিমগঞ্জ থানার ওসি মো. আখতারুজ্জামান বলেন, জমিতে ধান কাটার সময় বজ্রপাতে ঘটনাস্থলেই নিহত হন পানাহার গ্রামের কৃষক কাজল চন্দ্র দেবনাথ (৩৫)। হবিগঞ্জ: হবিগঞ্জের বানিয়াচং উপজেলায় বজ্রপাতে একজন নিহত হয়। এ সময় আহত হয় আরো ছয়জন। বানিয়াচং থানার ওসি নির্মলেন্দু চক্রবর্তী জানান, দুপুর ১২টার দিকে বৃষ্টির মধ্যে বানিয়াচং উত্তরের হাওরের যাত্রাদিঘিতে ধান কাটার সময় হঠাৎ বজ্রপাত হলে সবাই আহত হন। হাসপাতালে নেওয়ার পরে একজনকে মৃত ঘোষণা করা হয়। নিহত ইমরান মিয়া (১৬) বানিয়াচং উপজেলার আমিরখানী গ্রামের খসরু মিয়ার ছেলে। আহতদের মধ্যে গুরুতর অবস্থায় হবিগঞ্জ সদর আধুনিত হাসপাতালে পাঠানো হয়। এরা হলেন, নুরুল ইসলাম (৫৫), আক্তার মিয়া (৩৫), হাফিজুল ইসলাম (১৯) ও শামীম মিয়া (৪০)। এছাড়া বানিয়াচং উপজেলা স্বাস্থ্য কমপ্লেক্সে চিকিৎসাধীন রয়েছেন উজ্জ্বল মিয়া (১৫) ও নিজাম উদ্দিন (৪৫)। বিডিনিউজ টোয়েন্টিফোর ডটকম/প্রতিনিধি/এমএইচপি/কিউএইচ/এসইউ/১৭৫৯ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article532315.bdnews~~
~~বজ্রপাত বজ্র আহত ঝড় নিহত বৃষ্টি মারা মৃত্যু হত ~~
~~বজ্রপাত ও দেয়াল চাপায় পাঁচ জেলায় নিহত ১০~~
~~Published: 2012-04-28 13:21:55.0 BdST Updated: 2012-04-28 13:21:55.0 BdST~~
~~সাতক্ষীরা, যশোর, বরিশাল, খুলনা ও বাগেরহাটে ঝড়ের সময় বজ্রপাতে ও দেয়াল চাপা পড়ে ১০ জন নিহত হয়েছে। ঢাকা, এপ্রিল ২৮ (বিডিনিউজ টোয়েন্টিফোর ডটকম)- সাতক্ষীরা, যশোর, বরিশাল, খুলনা এবং বাগেরহাটে ঝড়ের সময় বজ্রপাতে ও দেয়াল চাপা পড়ে ১০ জন নিহত হয়েছে। এ সময় অন্তত ১৮ জন আহত হয়। জেলা প্রতিনিধিদের পাঠানো খবরে বিস্তারিত: সাতক্ষীরা: সাতক্ষীরা সদর, আশাশুনি, পাটকেলঘাটা ও দেবহাটা উপজেলায় ঝড়ের সময়ে বজ্রপাতে ও দেয়াল চাপা পড়ে পাঁচ জন নিহত হয়েছে। এ সময় অন্তত ১২ জন আহত আহত হয়। সদর থানার ওসি আসলাম খান বিডিনিউজ টোয়েন্টিফোর ডটকমকে জানান, শনিবার সকালে সদর উপজেলায় দেবনগর গ্রামের এক মাঠে বজ্রপাতে আহত হন দেবনগর গ্রামের জালাউদ্দিনের ছেলে আব্দুল হান্নান (২৮)। সদর হাসপাতালে নেওয়া হলে কর্তব্যরত চিকিৎসক তাকে মৃত ঘোষণা করেন। আশাশুনি থানার ওসি আব্দুল বারি জানান, উপজেলার বেওলা গ্রামের বাড়ির পাশের মাঠে কাজ করার সময় বজ্রপাতে মারা যান গৃহবধূ রঞ্জিতা বেগম (৩০)। পাটকেলঘাটা থানার ওসি আক্তারুজ্জামান জানান, তালা উপজেলার চোমরখালী গ্রামের মাঠে কাজ করার সময় ওই গ্রামের আরিফ মোড়লের ছেলে আব্দুল জব্বার (৩৮) বজ্রপাতে নিহত হন। এ সময় তার পাশে থাকা একই গ্রামের আনসার মোড়ল নামে আরেক কৃষক আহত হন। দেবহাটা থানার ওসি আবু দাউদ জানান, দেবহাটা উপজেলার পাটনার বিলে কাজ করার সময় উপজেলার চিলেডাঙ্গা গ্রামের ইদ্রিস আলীর ছেলে নাজমুল হোসেন (২৫) বজ্রপাতে মারা যান। ওসি আবু দাউদ আরো জানান, উপজেলার নোড়ার চারকুনি এলাকায় ঝড়ের সময়ে ওয়াদুদের স্ত্রী ফরিদা বেগম (৪৫) দেয়াল চাপা পড়ে নিহত হন। এছাড়া উপজেলার চাঁদপুর হাইস্কুলের দুই ছাত্রও বজ্রপাতে আহত হয়েছে। তাদের দেবহাটার সখিপুর হাসপাতালে ভর্তি করা হয়েছে। এ সময় নোড়ার চারকুনি এলাকার একটি মাঠে কর্মসৃজন প্রকল্পের কাজ করার সময় বজ্রপাতে আরো নয়জন আহত হয়েছে। বাগেরহাট: শনিবার সকালে ঝড়ের সময় বাগেরহাট সদরে ঘরে দেয়াল ধসে ও ফকিরহাট উপজেলায় বজ্রপাতে দুই জনের মৃত্যু হয়েছে। বাগেরহাট সদর হাসপাতালের চিকিৎসক মোশারেফ হোসেন জানান, শনিবার সকালে বৃষ্টির সময়ে বাগেরহাট শহরের বিসিক শিল্প নগরী এলাকায় ইটের নির্মাণাধীন একটি ভবনের দেয়াল ধসে সদর উপজেলার গোবরদিয়া গ্রামের মৃত হামেজ উদ্দিনের ছেলে কালাম হাওলাদার (৫২) নিহত হন। ফকিরহাট থানার ওসি লিয়াকত হোসেন জানান, ফকিরহাট উপজেলার নলধা মৌভোগ ইউনিয়নের কাঁঠালিডাঙ্গা গ্রামের আমজাদ তালুকদারের ছেলে মো. সেলিম তালুকদার (২৮) নিজের বাড়ির উঠানে কাজ করার সময় বজ্রপাতে নিহত হন। বেনাপোল: যশোরের শার্শায় শনিবার সকালে বজ্রপাতে এক যুবক নিহত ও এক কৃষক মারাত্মক আহত হয়। শার্শার বাগআচড়া ইউনিয়ন পরিষদের বসতপুর ওয়ার্ডের মেম্বার ডা. আহম্মদ আলি জানান, শনিবার সকালে শরিফপুর মাঠে ধান কাটার সময় শার্শা উপজেলার বসতপুর দু’নম্বর কলোনির আয়জোদ্দির ছেলে সুমন নিহত (২২) হন। একই সময়ে বসতপুর পূর্বপাড়ার আব্দুল মজিদের ছেলে মিজানুর রহমান (৪০) নিজ জমিতে ধান কাটার সময় বজ্রপাতে মারাতœক ভাবে আহত হন। বরিশাল: উজিরপুর থানার এসআই নাসির উদ্দিন জানান, উপজেলার সাতলা গ্রামের সোহরাব মিয়ার ছেলে রুবেল (১২) ও সুমন জমি থেকে ধান নিয়ে বাড়ি ফেরার পথে বজ্রপাতে আহত হয়। তাদেরকে উজিরপুর উপজেলা স্বাস্থ্য কমপ্লেক্সে নেওয়া হলে কর্তব্যরত চিকিৎসক রুবেলকে মৃত ঘোষণা করে। আহত সুমন চিকিৎসাধীন রয়েছে বলে তিনি জানান। খুলনা: খুলনায় ঝড়ের সময় বজ্রপাতে খুলনায় এক কলেজ ছাত্র নিহত ও পাঁচজন আহত হয়েছেন। নৌ-বাহিনী স্কুল অ্যান্ড কলেজের প্রধান শিক্ষক ক্যাপ্টেন আকবর জানান, একাদশ শ্রেণীর (বিজ্ঞান) দ্বিতীয় বর্ষের ছাত্র নাসিম উল গনি তার বন্ধু সরকারি মহিলা কলেজের একই বর্ষের ছাত্রী ফারহানা শাম্মির সঙ্গে বিএল কলেজের পাশে দাঁড়িয়ে গল্প করার সময় বজ্রপাত ঘটনাস্থলেই মারা যান নাসিম। আহত অবস্থায় শাম্মিকে স্থানীয় একটি ক্লিনিকে ভর্তি করা হয়। এদিকে একই সময় বজ্রপাতে খুলনার দাকোপ উপজেলার চালনা আবুল হোসেন মাধ্যমিক বিদ্যালয়ের চার ছাত্রী শম্পা মণ্ডল, লাবনী বিশ্বাস, সাথী মণ্ডল ও পল্লবী হালদার আহত হয়েছেন। বিডিনিউজ টোয়েন্টিফোর ডটকম/প্রতিনিধি/কিউএইচ/এইচএএইচ/এসইউ/১৯১৮ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article530984.bdnews~~
~~বজ্রপাত বজ্র আহত ঝড় বৃষ্টি মারা মৃত্যু হত ~~
~~পঞ্চগড়ে ঝড়ে ৩ জনের মৃত্যু~~
~~Published: 2012-04-06 15:56:21.0 BdST Updated: 2012-04-06 15:56:21.0 BdST~~
~~কালবৈশাখী ঝড়ে পঞ্চগড়ের বোদা উপজেলায় ঘর চাপা পড়ে এবং বজ্রপাতে তিন জনের মৃত্যু হয়েছে। পঞ্চগড়, এপ্রিল ০৬ (বিডিনিউজ টোয়েন্টিফোর ডটকম)- কালবৈশাখী ঝড়ে পঞ্চগড়ের বোদা উপজেলায় ঘর চাপা পড়ে এবং বজ্রপাতে তিন জনের মৃত্যু হয়েছে। এদের মধ্যে মাঝগ্রামের ছলেমান আলীর চার মাসের মেয়ে ছাবিহা ঘরের নিচে চাপা পড়ে এবং কালীয়াগঞ্জ কুচিয়ামোড় গ্রামের মরিয়ম বেগম (৮০) ও তার নাতি মিজানুর রহমান (৮) বজ্রপাতে মারা যান। স্থানীয়রা জানায়, শুক্রবার বিকাল ৪টার দিকে ঝড়ো হাওয়ার সঙ্গে শিলাবৃষ্টি ও বজ্রপাত হয়। এ সময় ছলেমান আলীর টিনের চালাঘর ভেঙে পড়লে তার স্ত্রী ও মেয়ে চাপা পড়ে। পরে মেয়ে ছাবিহাকে মৃত উদ্ধার করা হয়। কাজলদীঘি কালিয়াগঞ্জ ইউনিয়নের চেয়ারম্যান ফজলার রহমান বিডিনিউজ টোয়েন্টিফোর ডটকমকে জানান, ঝড়ের সময় কালীয়াগঞ্জ কুচিয়ামোড় গ্রামের আব্দুল মজিদ পরিবারের সদস্যদের নিয়ে ঘরের দরজায় দাঁড়িয়ে ছিলেন। এ সময় বজ্রপাতে মজিদ অজ্ঞান হয়ে পড়েন। জ্ঞান ফিরলে তিনি তার মা ও ছেলেকে মৃত ও ভাতিজাকে আহত অবস্থায় পান। জেলা প্রশাসক তোফাজ্জল হোসেন মিয়া ঘরচাপা পড়ে ও বজ্রপাতে তিনজনের মৃত্যুর খবর শুনেছেন বলে জানান। বিডিনিউজ টোয়েন্টিফোর ডটকম/প্রতিনিধি/এএইচ/ডিডি/২১৫২ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article507249.bdnews~~
~~বজ্রপাত বজ্র মারা মৃত্যু ~~
~~গাইবান্ধায় বজ্রপাতে কৃষকের মৃত্যু~~
~~Published: 2011-07-19 09:21:40.0 BdST Updated: 2011-07-19 09:21:40.0 BdST~~
~~গাইবান্ধার গোবিন্দগঞ্জ উপজেলায় বজ্রপাতে মক্তব হোসেন (৪৫) নামে এক কৃষকের মৃত্যু হয়েছে। গাইবান্ধা, জুলাই ১৯ (বিডিনিউজ টোয়েন্টিফোর ডটকম)- গাইবান্ধার গোবিন্দগঞ্জ উপজেলায় বজ্রপাতে মক্তব হোসেন (৪৫) নামে এক কৃষকের মৃত্যু হয়েছে। মঙ্গলবার উপজেলার তালুক কানুপুর ইউনিয়নের সুন্দইল গ্রামে এ ঘটনা ঘটে বলে স্থানীয় ইউপি চেয়ারম্যান সোলায়মান আলী সরকার জানিয়েছেন। তিনি সাংবাদিকদের জানান, বেলা ১১টার দিকে মক্তব বাড়ির পাশে তার পাট ক্ষেত পরিচর্যা করছিলেন। এ সময় বজ্রপাত হলে ঘটনাস্থলেই তিনি মারা যান। বিডিনিউজ টোয়েন্টিফোর ডটকম/প্রতিনিধি/সিএস/আরএ/১৫২০ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article505922.bdnews~~
~~বজ্রপাত বজ্র মারা মৃত্যু ~~
~~ফেনীতে বজ্রপাতে মাছচাষি নিহত~~
~~Published: 2011-07-07 14:07:00.0 BdST Updated: 2011-07-07 14:07:00.0 BdST~~
~~ফেনীর সোনাগাজীতে বজ্রপাতে দেলোয়ার হোসেন টুটুল নামে এক মাছচাষির মৃত্যু হয়েছে। ফেনী, জুলাই ০৭ (বিডিনিউজ টোয়েন্টিফোর ডটকম)- ফেনীর সোনাগাজীতে বজ্রপাতে দেলোয়ার হোসেন টুটুল নামে এক মাছচাষির মৃত্যু হয়েছে। বৃহস্পতিবার দুপুর ১টার দিকে চরদরবেশ ইউনিয়নের চরসাহাভিকারী গ্রামে এ ঘটনা ঘটে। চরদরবেশ ইউপি চেয়ারম্যান আবুল কালাম আজাদ জানান, দেলোয়ার বাড়ির পাশে মাছের খামারে খাবার দিচ্ছিলেন। এসময় বজ্রপাত হলে তিনি ঘটনাস্থলেই মারা যান। বিডিনিউজ টোয়েন্টিফোর ডটকম/প্রতিনিধি/সিএস/ডিডি/২০০০ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article504075.bdnews~~
~~বজ্রপাত বজ্র আহত নিহত মারা হত ~~
~~বীরগঞ্জে বজ্রপাতে নিহত ১~~
~~Published: 2011-06-23 11:10:28.0 BdST Updated: 2011-06-23 11:10:28.0 BdST~~
~~দিনাজপুরের বীরগঞ্জ উপজেলায় বজ্রপাতে এক নারী নিহত এবং দুই জন আহত হয়েছে। দিনাজপুর, জুন ২৩ (বিডিনিউজ টোয়েন্টিফোর ডটকম)- দিনাজপুরের বীরগঞ্জ উপজেলায় বজ্রপাতে এক নারী নিহত এবং দুই জন আহত হয়েছে। বৃহস্পতিবার দুপুরে উপজেলার সুজালপুর ইউনিয়নের জগদল দারগাপাড়া গ্রামে এ বজ্রপাত হয় বলে পুলিশ জানিয়েছে। বীরগঞ্জ থানার ওসি আনিছুর রহমান সাংবাদিকদের জানান, দুপুর ১টায় জমিতে ঘাস তুলতে গিয়ে গ্রামের দুলাল রায়ের স্ত্রী সুমিত্রা রানী (২৮) বজ্রপাতে মারা যায়। এসময় ললিত রায়ের স্ত্রী সরবানী (৩০) ও সুকুমার রায়ের স্ত্রী অর্চনা রানী (৩২) গুরুতর আহত হয়। আহতদেরকে বীরগঞ্জ উপজেলা স্বাস্থ্য কমপ্লেক্সে ভর্তি করা হয়েছে। বিডিনিউজ টোয়েন্টিফোর ডটকম/প্রতিনিধি/সিএস/কেএমএস/১৭০১ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article502464.bdnews~~
~~বজ্রপাত বজ্র আহত নিহত মারা হত ~~
~~ফরিদপুরে বজ্রপাতে দুই শিশুর মৃত্যু~~
~~Published: 2011-06-11 12:35:32.0 BdST Updated: 2011-06-11 12:35:32.0 BdST~~
~~ফরিদপুরের ভাঙ্গা ও মধুখালী উপজেলায় শনিবার বজ্রপাতে দুই শিশু নিহত ও পাঁচ শিশু আহত হয়। ফরিদপুর, জুন ১১ (বিডিনিউজ টোয়েন্টিফোর ডটকম)- ফরিদপুরের ভাঙ্গা ও মধুখালী উপজেলায় শনিবার বজ্রপাতে দুই শিশু নিহত ও পাঁচ শিশু আহত হয়। চন্দ্রা ইউনিয়নের চেয়ারম্যান গিয়াসউদ্দিন খালাসী বিডিনিউজ টোয়েন্টিফোর ডটকমকে জানান, শনিবার দুপুর ১টার দিকে ভাঙ্গা উপজেলার চান্দ্রাগ্রামের আনন্দ মালোর মেয়ে লিমা রাণী মালো (১৪) ও আরো কয়েকজন ঘরের বারান্দায় বসে ছিলো। এসময় বজ্রপাত হলে লিমা ঘটনাস্থলেই মারা যায়। আহত হয় প্রভাস মালোর কন্যা শুক্লা রানী মালো (৬)। তাকে প্রাথমিক চিকিৎসা দেওয়া হয়েছে। এর আগে সকাল সাড়ে ৭টার দিকে বজ্রপাতে মারা যায় মধুখালী উপজেলার রায়পুর ইউনিয়নের মাঝাকান্দির আব্দুল মালেকের ছেলে রাব্বি তালুকদার (১৪)। আহত হয় তার তিন সহপাঠী জনি (১৪), অন্তরা (১৪) ও নদী (১৪)। রাব্বি স্থানীয় মির্জাকান্দি~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article499334.bdnews~~
~~বজ্রপাত বজ্র আহত নিহত বৃষ্টি মারা মৃত্যু হত ~~
~~বজ্রপাতে ৪ জনের মৃত্যু~~
~~Published: 2011-05-18 08:45:04.0 BdST Updated: 2011-05-18 08:45:04.0 BdST~~
~~কিশোরগঞ্জের নিকলি, গাজীপুরের কাপাসিয়া ও ব্রাহ্মণবাড়িয়ার সরাইলে বজ্রপাতে চার জনের মৃত্যু হয়েছে। আহত হয়েছে আরো ১২ জন। নিকলিতে দুজন, কাপাসিয়া ও সরাইলে এক জন করে মারা যান। ঢাকা, ১৮ মে (বিডিনিউজ টোয়েন্টিফোর ডটকম)- কিশোরগঞ্জের নিকলি, গাজীপুরের কাপাসিয়া ও ব্রাহ্মণবাড়িয়ার সরাইলে বজ্রপাতে চার জনের মৃত্যু হয়েছে। আহত হয়েছে আরো ১২ জন। নিকলিতে দুজন, কাপাসিয়া ও সরাইলে এক জন করে মারা যান। বিডিনিউজ টোয়েন্টিফোর প্রতিনিধিদের পাঠানো খবর- কিশোরগঞ্জ : বুধবার দুপুরে নিকলি উপজেলার কাঠালকান্দি ও পূর্বপাড়া বরাটিয়া গ্রামে বজ্রপাতের ঘটনা ঘটে বলে পুলিশ জানিয়েছে। নিহতরা হলেন- কাঠালকান্দি গ্রামের কৃষক লোকমান (১৭) এবং পূর্বপাড়া বরাটিয়া গ্রামের তানজিন। নিকলী থানার ওসি এ কে এম মাহবুবুল আলম সাংবাদিকদের জানান, দুপুর ১২টার দিকে প্রবল বৃষ্টির মধ্যে উপজেলার কাঠালকান্দি গ্রামের কৃষক লোকমান মাঠে কাজ করছিলো। এসময় বজ্রপাত হলে লোকমান ঘটনাস্থলেই মারা যান। ওসি জানান, এর কিছুক্ষণ পরেই মলার বিলে মাছ ধরার সময় পূর্বপাড়া বরাটিয়া গ্রামের তানজিন (১৮) বজ্রপাতে ঘটনাস্থলেই মারা যায়। গত রোববারও নিকলীতে পৃথক দুটি বজ্রপাতের ঘটনায় ৬ জন নিহত ও ৪ জন আহত হয়। গাজীপুর : কাপাসিয়ায় বজ্রপাতে মোস্তফা মিয়া (৩০) নামে এক কৃষি শ্রমিক নিহত হয়েছে। এসময় আহত হয়েছে আরো ২ জন। বুধবার সকালে উপজেলার বারিষাবহ ইউনিয়নের ছেলদিয়া গ্রামে এ বজ্রপাতের ঘটনা ঘটে বলে পুলিশ ও প্রত্যক্ষদর্শী জানিয়েছে। বারিষাবহ ইউপি সদস্য ও নিহতের ফুপাতো ভাই মো. বজলুর রহমান সাংবাদিকদের জানান, সকাল সাড়ে ১১টার দিকে বৃষ্টির সময় মোস্তফাসহ আরো ২ কৃষি শ্রমিক ধান ক্ষেতে কাজ করছিলো। এসময় বজ্রপাত হলে মোস্তফা ঘটনাস্থলেই মারা যান। পাশে থাকা ২ জন আহত হয়। তাদের স্থানীয় ক্লিনিকে চিকিৎসা দেওয়া হয়েছে। আহতরা হলেন- কৃষি শ্রমিক দুলাল (৪৫) ও অব্দুর রশিদ (৬৫)। কাপাসিয়া থানার উপ-পরিদর্শক (এসআই) মো. মুনির হোসেন ঘটনার সত্যতা স্বীকার করেছেন। ব্রাহ্মণবাড়িয়া : সরাইল উপজেলায় দুটি বজ্রপাতের ঘটনায় এক জন নিহত এবং ১০ জন আহত হয়েছে। বুধবার সকাল পৌনে ১০টার দিকে চুন্টা ইউনিয়নে এ ঘটনা ঘটে বলে প্রত্যক্ষদর্শী জানিয়েছে। নিহত মো. আব্দুল কাদিরের বাড়ি উপজেলার চুন্টা ইউনিয়নের বড়াই গ্রামে। প্রত্যক্ষদর্শী মো. মাসুদ মিয়া বিডিনিউজ টোয়েন্টিফোর ডটকমকে জানান, সকালে চুন্টা বড়াই গ্রামে জমিতে কাজ করার সময় বজ্রপাতে কাদির ঘটনাস্থলেই নিহত হয়। অপরদিকে একই ইউনিয়নের লোপাড়া গ্রামে ক্ষেতের ধান কাটার সময় বজ্রপাতের ঘটনায় ১০ কৃষি শ্রমিক আহত হয়। আহতদের মধ্যে মহসিন মিয়া (২০), ইকবাল (২৮), জসিম মিয়াকে (২২) গুরুতর আহত অবস্থায় সরাইল উপজেলা স্বাস্থ্যকমপ্লেক্সে ভর্তি করা হয়েছে। আহতদের সকলের বাড়ি চুন্টা ইউনিয়নের ঘাগড়াজুর গ্রামে। সরাইল উপজেলা নিবাহী কর্মকর্তা হেলাল উদ্দিন ঘটনার সত্যতা স্বীকার করেছেন। বিডিনিউজ টোয়েন্টিফোর ডটকম/প্রতিনিধি/সিএস/এমআই/১৪৪৫ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article497746.bdnews~~
~~বজ্রপাত বজ্র মৃত্যু ~~
~~শেরপুরে বজ্রপাতে গৃহবধূর মৃত্যু~~
~~Published: 2011-05-04 10:24:17.0 BdST Updated: 2011-05-04 10:24:17.0 BdST~~
~~শেরপুরের ঝিনাইগাতীতে বজ্রপাতে সুুফিয়া বেগম (৩৫) নামে এক গৃহবধূর মৃত্যু হয়েছে। শেরপুর, মে ০৪ (বিডিনিউজ টোয়েন্টিফোর ডটকম)- শেরপুরের ঝিনাইগাতীতে বজ্রপাতে সুুফিয়া বেগম (৩৫) নামে এক গৃহবধূর মৃত্যু হয়েছে। বুধবার সকাল সাড়ে ৮টার দিকে উপজেলার উত্তর কান্দুলী গ্রামে এ ঘটনা ঘটে বলে পুলিশ জানিয়েছে। ঝিনাইগাতী থানার ওসি আব্দুর রব প্রধান সাংবাদিকদের জানান, গৃহস্থালীর কাজ করার সময় বজ্রপাত হলে ওই গৃহবধূর মৃত্যু হয়। বিডিনিউজ টোয়েন্টিফোর ডটকম/প্রতিনিধি/সিএস/জেকে/১৬২০ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article496085.bdnews~~
~~বজ্রপাত বজ্র আহত ঝড় নিহত বৃষ্টি মারা মৃত্যু হত ~~
~~শেরপুরে ঝড়-শিলাবৃষ্টি, বজ্রপাতে নিহত ১~~
~~Published: 2011-04-18 17:03:41.0 BdST Updated: 2011-04-18 17:03:41.0 BdST~~
~~শেরপুর সদর, ঝিনাইগাতি, শ্রীবরদী, নকলা ও নালিতাবাড়ী উপজেলায় প্রচণ্ড ঝড় ও শিলাবৃষ্টি হয়েছে। শেরপুর, এপ্রিল ১৮ (বিডিনিউজ টোয়েন্টিফোর ডটকম)- শেরপুর সদর, ঝিনাইগাতি, শ্রীবরদী, নকলা ও নালিতাবাড়ী উপজেলায় প্রচণ্ড ঝড় ও শিলাবৃষ্টি হয়েছে। এ সময় ঝিনাইগাতীতে বজ্রপাতে এক গৃহবধূর মৃত্যু হয়েছে। সোমবার বিকাল ৩টা থেকে সাড়ে ৩টা পর্যন্ত ঝড় স্থায়ী ছিল। ঝিনাইগাতী উপজেলার হলদীবাটা গ্রামের সবুজা বেগম (২৫) ঝড়ের সময় বজ্রপাতে মারা যান। ঝড়ে বিভিন্ন স্থানে আরো আটজন আহত হয়েছে। দু'টি বসত ঘর পড়ে গেছে। উপড়ে গেছে বহু গাছপালা। ঝিনাইগাতী উপজেলা নির্বাহী কর্মকর্তা মো. রবিউল আলম বলেন, হলদীবাটা গ্রামের আবুল কাসেমের বসতঘরসহ দু'টি ঘরের ওপর প্রচণ্ড বজ্রপাত হলে ভেতরে থাকা তার স্ত্রী সবুজা বেগম ঘটনাস্থলেই নিহত হন। এছাড়া গান্ধীগাঁও এলাকার মশিউর রহমান (৩২), রিয়াজ মিয়া (১৮) ও তাওয়াকুচার সোহেল (২৮), শ্রীবরদী উপজেলার ভায়াডাঙ্গা গ্রামের মোহসেনা বেগম (২৬), সদর উপজেলার ভাতশালা এলাকার আয়তুল~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article494065.bdnews~~
~~বজ্রপাত বজ্র আহত নিহত মারা হত ~~
~~খাগড়াছড়িতে বজ্রপাতে নিহত ১~~
~~Published: 2011-03-29 07:11:28.0 BdST Updated: 2011-03-29 07:11:28.0 BdST~~
~~খাগড়াছড়ি সদর উপজেলার দুর্গম গাছবান এলাকায় সোমবার রাতে বজ্রপাতে একজন নিহত হয়েছেন। আহত হয়েছেন অন্তত ছয়জন। খাগড়াছড়ি, মার্চ ২৯ (বিডিনিউজ টোয়েন্টিফোর ডটকম)- খাগড়াছড়ি সদর উপজেলার দুর্গম গাছবান এলাকায় সোমবার রাতে বজ্রপাতে একজন নিহত হয়েছেন। আহত হয়েছেন অন্তত ছয়জন। নিহত শংকর চাকমার (৫১) বাড়ি একই এলাকায়। গাছবান গ্রামের কার্বারি বিমল কুমার জানান, সোমবার রাতে গ্রামের মিছু চাকমার বাড়িতে ছিলেন শংকর চাকমা। সে সময় হঠাৎ বজ্রপাত হলে তিনি জ্ঞান হারিয়ে ফেলেন। বজ্রপাতে এ সময় আহত হয় অপর ছয়জন। তিনি বিডিনিউজ টোয়েন্টিফোর ডটকমকে বলেন, "গ্রামের প্রথা অনুযায়ী শংকর চাকমাকে তার পরিবার স্পর্শ না করে সারারাত মাটিতে ফেলে রাখলে মঙ্গলবার ভোরে তিনি মারা যান।" তবে গ্রামের অন্য বাসিন্দাদের উদ্যোগে আহত কালা চাকমা (৫২) ও পুষ্পেস্বর চাকমাকে (৪৫) খাগড়াছড়ি সদর হাসপাতালে ভর্তি করা হয়েছে। এছাড়া হরতালি চাকমা (৫৫), মিশুক চাকমা (২০) যুবনিকা চাকমা (২০), বসু চাকমাকে (৩২) প্রাথমিক চিকিৎসা দেওয়া হয়েছে। সদর হাসপাতালের চিকিৎসক সঞ্জীব ত্রিপুরা জানান, আহতদের সুস্থ হতে সপ্তাখানেক সময় লাগতে পারে। বিডিনিউজ টোয়েন্টিফোর ডটকম/প্রতিনিধি/এলএন/আরএ/১৩০৯ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article448914.bdnews~~
~~বজ্রপাত বজ্র আহত মারা মৃত্যু হত হতাহত ~~
~~বজ্রপাতে দুজনের মৃত্যু~~
~~Published: 2010-10-22 14:42:09.0 BdST Updated: 2010-10-22 14:42:09.0 BdST~~
~~গোপালগঞ্জে বজ্রপাতে দুজনের মৃত্যু এবং গ্রাম পুলিশসহ ছয় জন আহত হয়েছে। গোপালগঞ্জ, অক্টোবর ২২ (বিডিনিউজ টোয়েন্টিফোর ডটকম)- গোপালগঞ্জে বজ্রপাতে দুজনের মৃত্যু এবং গ্রাম পুলিশসহ ছয় জন আহত হয়েছে। সদর উপজেলার গোপীনাথপুর ইউনিয়নের কাজীপাড়া গ্রামে শুক্রবার দুপুরে বজ্রপাতে হতাহতের এ ঘটনা ঘটে বলে পুলিশ জানিয়েছে। হতাহতরা একটি গাছ কাটছিলেন। মৃতরা হলেন- দক্ষিণ ফুকরা গ্রামের কাবিল মোল্লার ছেলে হোসেন আলী মোল্লা (৩২) এবং পাচু খানের ছেলে কবির হোসেন খান (৩০)। আহতরা হলেন ফুকরা ইউনিয়নের গ্রাম পুলিশ ফারুক হোসেন (৪০), ফুকরা গ্রামের মিলন মিনা (২৫), মন্নু খোন্দকার (৩০), আলমগীর হোসেন (৪০), ঝিলু মোল্লা (২৫) ও ফলসী গ্রামের পারভেজ (১২)। আহতদের মধ্যে পাঁচজনকে গোপীনাথপুর ইউনিয়ন স্বাস্থ্য কেন্দ্রে ভর্তি করা হয়েছে। পারভেজকে পাঠানো হয়েছে গোপালগঞ্জ সদর হাসপাতালে। গোপীনাথপুর পুলিশ তদন্ত কেন্দ্রের উপপরিদর্শক (এসআই) নওশের আলী সাংবাদিকদের বলেন, দুপুরে গ্রামের সিরাজ খানের একটি গাছ কাটা হচ্ছিলো। ওই সময় বজ্রপাত হলে দুই গাছকাটা শ্রমিক মারা যায়। আহত হয় সেখানে থাকা অন্য ছয়জন। বিডিনিউজ টোয়েন্টিফোর ডটকম/প্রতিনিধি/এমআই/২০৩৬ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article448329.bdnews~~
~~বজ্রপাত বজ্র মারা মৃত্যু ~~
~~বজ্রপাতে ৩ কৃষকের মৃত্যু~~
~~Published: 2010-10-16 14:15:39.0 BdST Updated: 2010-10-16 14:15:39.0 BdST~~
~~চাঁপাইনবাবগঞ্জের শিবগঞ্জ উপজেলায় বজ্রপাতে তিন কৃষকের মৃত্যু হয়েছে। চাঁপাইনবাবগঞ্জ, অক্টোবর ১৬ (বিডিনিউজ টোয়েন্টিফোর ডটকম)- চাঁপাইনবাবগঞ্জের শিবগঞ্জ উপজেলায় বজ্রপাতে তিন কৃষকের মৃত্যু হয়েছে। তারাপুর-ঠুটাপাড়া গ্রামে শনিবার বিকালে মাঠে কাজ করার সময় তাদের ওপর বজ্রপাত হয় বলে পুলিশ জানিয়েছে। মৃতরা হলেন- মনাকষা ইউনিয়নের ঠুটাপাড়া গ্রামের আরশাদ আলী (৫৫), তারাপুর গ্রামের খাইরুল ইসলাম (৫০) ও ভবানীপুর গ্রামের নাসির উদ্দিন(৩৮)। শিবগঞ্জ থানার উপপরিদর্শক (এসআই) রেজাউল হোসেন বিডিনিউজ টোয়েন্টিফোর ডটকমকে বলেন, আরশাদ, খাইরুল ও নাসির জমিতে কাজ করছিলেন। বেলা সাড়ে ৩টার দিকে বজ্রপাত হলে তিনজন ঘটনাস্থলেই মারা যান। বিডিনিউজ টোয়েন্টিফোর ডটকম/প্রতিনিধি/এমআই/২০১১ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article466263.bdnews~~
~~বজ্রপাত বজ্র আহত নিহত মারা হত হতাহত ~~
~~মাদারীপুরে বজ্রপাতে নিহত ২~~
~~Published: 2010-06-29 17:40:05.0 BdST Updated: 2010-06-29 17:40:05.0 BdST~~
~~মাদারীপুরের শিবচরে বজ্রপাতে দুইজন নিহত ও পাঁচজন আহত হয়েছেন। মাদারীপুর, জুন ২৯ (বিডিনিউজ টোয়েন্টিফোর ডটকম)- মাদারীপুরের শিবচরে বজ্রপাতে দুইজন নিহত ও পাঁচজন আহত হয়েছেন। মঙ্গলবার বেলা ৩টার দিকে উপজেলার উমেদপুর গ্রামে এই হতাহতের ঘটনা ঘটে। এলাকাবাসী জানায়, উমেদপুরের হাশেম হাওলাদারের বাড়িতে বজ্রপাত হলে ঘটনাস্থলে হাশেম হাওলাদার (৭৫) ও তার মেয়ে রাহেলা বেগম (৪০) মারা যান। একই সময়ে উমেদপুর বালিকা উচ্চ বিদ্যালয়ের পাঁচ ছাত্রী আহত হয়। এরা হলো ওই বিদ্যালয়ের দশম শ্রেণীর সোনিয়া আক্তার, মৌসুমি আক্তার, নুপুর, এমিলি ও তানজিলা। তাদের স্থানীয় উপজেলা স্বাস্থ্যকেন্দ্রে ভর্তি করা হয়েছে। বিডিনিউজ টোয়েন্টিফোর ডটকম/প্রতিনিধি/জেবি/ডিডি/২৩২৬ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article463190.bdnews~~
~~বজ্রপাত বজ্র আহত ক্ষতি ক্ষয়ক্ষতি ঝড় নিহত বিধ্বস্ বৃষ্টি মারা মৃত্যু হত ~~
~~ঝড়-বজ্রপাতে নিহত ৩, আহত ২০~~
~~Published: 2010-05-21 12:11:11.0 BdST Updated: 2010-05-21 12:11:11.0 BdST~~
~~কালবৈশাখী ঝড় ও বজ্রপাতে শেরপুর ও চাঁপাইনবাবগঞ্জে তিনজন মারা গেছে। আহত হয়েছে অন্তত ২০ জন। ঢাকা, মে ২১ (বিডিনিউজ টোয়েন্টিফোর ডটকম) - কালবৈশাখী ঝড় ও বজ্রপাতে শেরপুর ও চাঁপাইনবাবগঞ্জে তিনজন মারা গেছে। আহত হয়েছে অন্তত ২০ জন। বৃহস্পতিবার সন্ধ্যায় শেরপুরে সাতটি গ্রামের উপর দিয়ে বয়ে যাওয়া ঝড়ে ২০ জন আহত হয়েছে। বিধ্বস্ত হয়েছে শতাধিক ঘর-বাড়ি। এ সময় বজ্রপাতে মারা যায় এক কিশোরী। চাঁপাইনবাবগঞ্জের গোমস্তাপুর উপজেলার রোকনপুর গ্রামে শুক্রবার ভোরে বজ্রপাতে স্বামী-স্ত্রীর মৃত্যু হয়েছে। বিডিনিউজ টোয়েন্টিফোর ডটকমের প্রতিনিধিদের পাঠানো খবর: শেরপুর: নিহত শারমীন আক্তার সীমা (১৫) সদর উপজেলার সাতপাকিয়া গ্রামের শহীদুল ইসলাম ভুট্টোর মেয়ে। সে বাড়ির পাশের মাঠ থেকে গরু আনতে গিয়েছিল। স্থানীয় একটি স্কুলে দশম শ্রেণীতে পড়তো সীমা। উপজেলার চরপক্ষীমারী ইউনিয়নের সাতপাকিয়া, জঙ্গলদি, ভাগলদি, বেপারিপাড়া, চুনিয়ারচর, ডাকপাড়া এই সাতটি গ্রামের ওপর দিয়ে বয়ে যাওয়া ঝড়ে শতাধিক কাঁচা ঘর-বাড়ি ও তিনটি মসজিদ ধসে পড়ে এবং গাছ-পালা উপড়ে যায় বলে স্থানীয়রা জানান। আহতদের মধ্যে ৫ জনকে জামালপুর জেলা জেনারেল হাসপাতালে ভর্তি করা হয়েছে। উপজেলা পরিষদের চেয়ারম্যান ইলিয়াছ উদ্দিন ও নির্বাহী কর্মকর্তা মো. কামাল হোসেন শুক্রবার সকালে ক্ষতিগ্রস্ত এলাকা পরিদর্শনে যান। ক্ষয়ক্ষতির পরিমাণ নির্ণয়ের কাজ চলছে বলে জানান তারা। চাঁপাইনবাবগঞ্জ: নিহতরা হলেন- গোমস্তাপুর উপজেলার রাধানগর ইউনিয়নের রোকনপুর গ্রামের সাইদুর রহমান (৪০) ও তার স্ত্রী জোৎস্না বেগম (৩৫)। রাধানগর ইউনিয়ন পরিষদ চেয়ারম্যান মামুনুর রশিদ জানান, রাতে সাইদুর দম্পতি ঘরের বারান্দায় ঘুমিয়ে ছিলেন। ঝড়-বৃষ্টির মধ্যে ভোর ৪টার দিকে বজ্রপাত হলে তারা ঘটনাস্থলেই মারা যান। বিডিনিউজ টোয়েন্টিফোর ডটকম/প্রতিনিধি/জেবি/এমএসবি/১৮০৭ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article463143.bdnews~~
~~বজ্রপাত বজ্র আহত ঝড় মারা মৃত্যু হত ~~
~~তিন জেলায় বজ্রপাতে ৪ জনের মৃত্যু~~
~~Published: 2010-05-20 15:48:12.0 BdST Updated: 2010-05-20 15:48:12.0 BdST~~
~~জামালপুর, নওগাঁ ও রাজশাহীতে বজ্রপাতে চারজনের মৃত্যু হয়েছে। আহত হয়েছে দুইজন। ঢাকা, মে ২০ (বিডিনিউজ টোয়েন্টিফোর ডটকম)- জামালপুর, নওগাঁ ও রাজশাহীতে বজ্রপাতে চারজনের মৃত্যু হয়েছে। আহত হয়েছে দুইজন। জামালপুরের সদর উপজেলার গৌরীপুর গ্রামে বৃহস্পতিবার দুপুরে বজ্রপাতে আব্দুস সাত্তার (৪৫) নামের একজন মারা যায়। নওগাঁর ধামইরহাট উপজেলার বংশী বাটি সংলগ্ন গোকুল গ্রামে বজ্রপাতে বাবা ও ছেলের মৃত্যু হয়েছে এবং দুইজন আহত হয়েছে। রাজশাহীর তানোর উপজেলায় তালন্দ উপরপাড়া গ্রামে বৃহস্পতিবার দুপুরে বজ্রপাতে সাইফুল ইসলাম নামের একজন মারা গেছে। বিডিনিউজ টোয়েন্টিফোর ডটকমের প্রতিনিধিদের পাঠানো খবর- জামালপুর- মেসটা ইউনিয়ন পরিষদের চেয়ারম্যান একে আজাদ মুক্তা বিডিনিউজ টোয়েন্টিফোর ডটকমকে জানান, ৩টার দিকে ধান ক্ষেতে কাজ করার সময় বজ্রপাতে ঘটনাস্থলেই সাত্তার মারা যায়। নওগাঁ- ধামইরহাট থানার ওসি বিমান চন্দ্র বিডিনিউজ টোয়েন্টিফোর ডটকমকে বলেন, বুধবার রাতে কাল বৈশাখীর ঝড়ের সময় গোকুল গ্রামের আবুল হোসেনের বাড়ীতে বজ্রপাত হয়। এ সময় আবুল হোসেন (৪৮), তার ছেলে উজ্জ্বল (২৫), উজ্জলের মা রাবেয়া খাতুন (৪৫) এবং তার স্ত্রী হাবিবা খাতুন (২০) আহত হন। আহতবস্থায় তাদের হাসপাতালে নেয়ার পথে আবুল এবং উজ্জ্বল মারা যায়। রাজশাহী- তানোর থানার ওসি বজলুর রশিদ বিডিনিউজ টোয়েন্টিফোর ডটকমকে বলেন, বিকেল চারটার দিকে ঝড় বয়ে যাওয়ার সময় তালন্দ উপরপাড়া গ্রামে সাইফুল ইসলাম (৩৮) বজ্রপাতে মারা যান। ঝড়ের সময় আমবাগানে আম কুড়াতে গেলে বজ্রপাতে ঘটনাস্থলেই তার মৃত্যু হয়। বিডিনিউজ টোয়েন্টিফোর ডটকম/প্রতিনিধি/এমইউএস/এলএন/কেএমএস/২১৩৮ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article462890.bdnews~~
~~বজ্রপাত বজ্র আহত ঝড় নিহত বৃষ্টি মৃত্যু হত ~~
~~কুড়িগ্রামে বজ্রপাতে শিশুসহ পাঁচজনের মৃত্যু~~
~~Published: 2010-05-17 10:06:35.0 BdST Updated: 2010-05-17 10:06:35.0 BdST~~
~~কুড়িগ্রামের নাগেশ্বরী উপজেলার রামখানা ইউনিয়নে সোমবার বজ্রপাতে মা-ছেলেসহ পাঁচজনের মৃত্যু হয়েছে। আহত হয়েছে আরো দুজন। কুড়িগ্রাম, মে ১৭ (বিডিনিউজ টোয়েন্টিফোর ডটকম)- কুড়িগ্রামের নাগেশ্বরী উপজেলার রামখানা ইউনিয়নে সোমবার বজ্রপাতে মা-ছেলেসহ পাঁচজনের মৃত্যু হয়েছে। আহত হয়েছে আরো দুজন। নিহতরা হলেন- রামখানা ইউনিয়নের খোড়ারডারা গ্রামের আশকরনগর এলাকার বদিয়ার রহমানের স্ত্রী হাজরা বেগম (৩৭), ছেলে মেহেদী হাসান হৃদয় (৫), একই এলাকার খলিলুর রহমানের ছেলে কৃষি শ্রমিক মকবুল হোসেন (৩৬), আফজাল হোসেনের ছেলে হাফিজুল (৩০) ও ওমর আলীর ছেলে আমজাদ হোসেন (৪০)। আহত মনছুর আলী (৩৫) ও রব্বানীকে (৩০) নাগেশ্বরী হাসপাতালে ভর্তি করা হয়েছে। রামখানা ইউনিয়নের চেয়ারম্যান সহিদুর রহমান সাংবাদিকদের জানান, সকাল ৮টার দিকে হঠাৎ ঝড়োবৃষ্টি শুরু হয়। এ সময় বদিয়ারের বাড়ির পাশের একটি ক্ষেতে ধান কাটছিলেন কয়েকজন শ্রমিক। ঝড়ের এক পর্যায়ে তাদের পাঁচজন বদিয়ারের টিনের ঘরে আশ্রয় নেন। সাড়ে ৮টার দিকে হঠাৎ বিকট শব্দে টিনের চালের ওপর বজ্রপাত হয়। এতে বদিয়ারের স্ত্রী ও ছেলে এবং তিন শ্রমিকের ঘটনাস্থলে মৃত্যু হয়। আহত হন মনছুর ও রব্বানী। ঘটনার সময় বদিয়ার রহমান ঘরে ছিলেন না বলেও জানান চেয়ারম্যান সহিদুর। বিডিনিউজ টোয়েন্টিফোর ডটকম/প্রতিনিধি/আরএ/১৬০৫ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article436628.bdnews~~
~~বজ্রপাত বজ্র আহত বৃষ্টি মারা মৃত্যু হত ~~
~~মাগুরায় বজ্রপাতে দুজনের মৃত্যু~~
~~Published: 2009-06-08 09:46:28.0 BdST Updated: 2009-06-08 09:46:28.0 BdST~~
~~মাগুরার মহম্মদপুর উপজেলার হরিয়াখালী ও চরপাতুড়িয়া গ্রামে রোববার সন্ধ্যায় বজ্রপাতে দুজনের মৃত্যু হয়েছে। মহম্মদপুর উপজেলা স্বাস্থ্য কমপ্লেক্সের মেডিকেল অফিসার ডা. আব্দুস সালাম মুকুল বিডিনিউজ টোয়েন্টিফোর ডটকমকে জানান, চরপাতুড়িয়া গ্রামের শামীম হোসেন (১৩) বৃষ্টির মধ্যেই বাড়ির পাশে কাজ করছিলেন। এ সময় বজ্রপাত হলে ঘটনাস্থলেই তিনি মারা যান। মাগুরা, মে ০৮ (বিডিনিউজ টোয়েন্টিফোর ডটকম) - মাগুরার মহম্মদপুর উপজেলার হরিয়াখালী ও চরপাতুড়িয়া গ্রামে রোববার সন্ধ্যায় বজ্রপাতে দুজনের মৃত্যু হয়েছে। মহম্মদপুর উপজেলা স্বাস্থ্য কমপ্লেক্সের মেডিকেল অফিসার ডা. আব্দুস সালাম মুকুল বিডিনিউজ টোয়েন্টিফোর ডটকমকে জানান, চরপাতুড়িয়া গ্রামের শামীম হোসেন (১৩) বৃষ্টির মধ্যেই বাড়ির পাশে কাজ করছিলেন। এ সময় বজ্রপাত হলে ঘটনাস্থলেই তিনি মারা যান। প্রায় একই সময়ে হরিয়াখালী গ্রামের ওসমান মিয়া (২৮) বাড়ি ফেরার পথে বজ্রপাতে মারাত্মক আহত হন। উপজেলা স্বাস্থ্য কমপ্লেক্সের নেওয়ার পরপরই তার মুত্যু হয়। বিডিনিউজ টোয়েন্টিফোর ডটকম/প্রতিনিধি/এফএফ/এমএসবি/১৫৫২ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article431444.bdnews~~
~~বজ্রপাত বজ্র আহত নিহত মারা মৃত্যু হত হতাহত ~~
~~ব্রাহ্মণবাড়িয়া, ফরিদপুর ও কেরানীগঞ্জে বজ্রপাতে নয়জনের মৃত্যু~~
~~Published: 2009-03-31 13:03:02.0 BdST Updated: 2009-03-31 13:03:02.0 BdST~~
~~ঢাকার কেরানীগঞ্জ, ফরিদপুর ও ব্রাহ্মণবাড়িয়ায় মঙ্গলবার বজ্রপাতে নয়জন নিহত হয়েছেন। আহত হয়েছেন আরও চারজন। (আরও তথ্যসহ-১) ঢাকা, মার্চ ৩১ (বিডিনিউজ টোয়েন্টিফোর ডটকম)- ঢাকার কেরানীগঞ্জ, ফরিদপুর ও ব্রাহ্মণবাড়িয়ায় মঙ্গলবার বজ্রপাতে নয়জন নিহত হয়েছেন। আহত হয়েছেন আরও চারজন। (আরও তথ্যসহ-১) এর মধ্যে ফরিদপুর সদর উপজেলায় নজরুল (১৪) ও রুবেল (১০) নামের দুই ভাই এবং নগরকান্দা উপজেলায় কুদ্দুস (৫৫) নামে আরেকজন মারা যান। সদর ও চরভদ্রাসন উপজেলায় আহত হয়েছেন তিনজন। ঢাকার কেরানীগঞ্জে মারা গেছেন হায়দার আলী (২৬) ও শামসুল হক (৬৭) নামে দুজন। আহত হয়েছেন একজন। ব্রাহ্মণবাড়িয়ার আখাউড়ায় তিন স্কুলছাত্র এবং সরাইলে এক কিশোর মারা গেছে। বিডিনিউজ টোয়েন্টিফোর ডটকমের মিটফোর্ড প্রতিনিধি জানান, কেরানীগঞ্জ মডেল থানার তারানগর ইউনিয়নের চন্দ্রীপুর গ্রামে সকালে বজ্রপাতে তিনজন হতাহত হন। কেরানীগঞ্জ মডেল থানার ভারপ্রাপ্ত কর্মকর্তা (ওসি) মো. আসাদুজ্জামান বিডিনিউজ টোয়েন্টিফোর ডটকমকে বলেন, "সকাল সাড়ে ৭টার দিকে জমিতে আগাছা পরিষ্কার করার সময় বজ্রপাতে হায়দার ও জমির মালিক শামসুল হক ঘটনাস্থলেই মারা যান। এ ঘটনায় শামসুল হকের ভাই গুলজার হোসেন আহত হয়েছেন। হায়দার আলী কুড়িগ্রামের বজ্রবাজার গ্রামের অলিউদ্দিনের ছেলে। ফরিদপুর প্রতিনিধি জানান, ফরিদপুর সদর উপজেলার চরমাধবদিয়া ইউনিয়নের আরশাদ মুন্সীরডাঙ্গি গ্রামে সকাল পৌনে ৭টার দিকে বজ্রপাতে শেখ শামছুর রহমানের ছেলে রুবেল ও নজরুল মারা যায়। ফরিদপুর জেনারেল হাসপাতালের কর্তব্যরত চিকিৎসক ডা. নুরুল ইসলাম বিডিনিউজ টোয়েন্টিফোর ডটকমকে বলেন, "শামছুর টিনের ঘরে বজ্রপাত হয়। এসময় তার দু ছেলে ঘরে ছিল। বজ্রপাতে রুবেল ঘটনাস্থলেই মারা যায়।" গুরুতর আহত নজরুলকে ফরিদপুর জেনারেল হাসপাতালে আনা হলে সেখানে তার মৃত্যু হয়। নজরুল বাকিগঞ্জ মাদ্রাসার অষ্টম শ্রেণীর এবং রুবেল তৃতীয় শ্রেণীর ছাত্র ছিল। নগরকান্দা উপজেলার ডাঙ্গি ইউনিয়নের বোয়াইল গ্রামে সকাল ১১টার দিকে বজ্রপাতে মারা যান কুদ্দুস। ডাঙ্গি ইউপি চেয়ারম্যান সবদার সাইফুজ্জামান চৌধুরী জানান, কুদ্দুস বোয়াইল গ্রামের পার্শ্ববর্তী গোয়াইলপুরার চকে জমিতে পাটবীজ বুনছিলেন। বজ্রপাতে তিনি গুরুতর আহত হন। তাকে ফরিদপুর মেডিকেল কলেজ হাসপাতালে নেওয়া হলে কর্তব্যরত চিকিৎসক জানান তিনি মারা গেছেন। এছাড়া জেলার চরভদ্রাসন উপজেলার সদর ইউনিয়নের বিত্রসডাঙ্গি গ্রামে রুনী আক্তার (১৮) এবং সদর উপজেলার গেরদা ইউনিয়নের মল্লিকডাঙ্গি গ্রামে আলম সিকদার (৪০) ও অজ্ঞাতনামা আরেকজন আহত হয়েছেন। এদের সবাইকে ফরিদপুর মেডিকেল কলেজ হাসপাতালে ভর্তি করা হয়েছে বলে স্থানীয় চেয়ারম্যান ও প্রতিবেশীরা জানান। ব্রাহ্মণবাড়িয়া প্রতিনিধি জানান, আখাউড়া ও সরাইল উপজেলায় বজ্রপাতে চারজন নিহত হয়েছেন। বিকেলে আখাউড়া উপজেলার ছতুরা গ্রামে বজ্রপাতে মারা যায় তিন স্কুলছাত্র। এরা হল- ছতুরা চানপুর উচ্চবিদ্যালয়ের ছাত্র রিমন মিয়া (১৫), একই স্কুলের রাব্বি (১২) এবং স্থানীয় একটি কিন্ডার গার্টেনের ছাত্রী খাদিজা বেগম (৮)। স্থানীয় বাসিন্দা কবির হোসেন জানান, বিকেলে তারা আম কুড়াতে গেলে বজ্রপাতে তাদের মৃত্যু হয়। সকালে সরাইল উপজেলার তেরকান্দা গ্রামে জমিতে কাজ করার সময় বজ্রপাতে মারা যায় শফিকুর রহমান (১৫) নামে এক কিশোর। বিডিনিউজ টোয়েন্টিফোর ডটকম/প্রতিনিধি/এফএফ/জিএনএ/এমএসবি/২০২৩ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article431491.bdnews~~
~~বজ্রপাত বজ্র আহত নিহত মারা মৃত্যু হত ~~
~~বজ্রপাতে চার মৃত্যু~~
~~Published: 2009-03-31 05:56:24.0 BdST Updated: 2009-03-31 05:56:24.0 BdST~~
~~রাজধানীর কেরানীগঞ্জ ও ফরিদপুরে বজ্রপাতে মঙ্গলবার সকালে চারজন নিহত এবং একজন আহত হয়েছে। বিডিনিউজ টোয়েন্টিফোর ডটকমের মিটফোর্ড প্রতিনিধি জানান, কেরানীগঞ্জ মডেল থানার তারানগর ইউনিয়নের চন্দ্রীপুর গ্রামে সকালে বজ্রপাতে দুজন নিহত এবং একজন আহত হয়েছেন। ঢাকা, মার্চ ৩১ (বিডিনিউজ টোয়েন্টিফোর ডটকম)- রাজধানীর কেরানীগঞ্জ ও ফরিদপুরে বজ্রপাতে মঙ্গলবার সকালে চারজন নিহত এবং একজন আহত হয়েছে। বিডিনিউজ টোয়েন্টিফোর ডটকমের মিটফোর্ড প্রতিনিধি জানান, কেরানীগঞ্জ মডেল থানার তারানগর ইউনিয়নের চন্দ্রীপুর গ্রামে সকালে বজ্রপাতে দুজন নিহত এবং একজন আহত হয়েছেন। কেরানীগঞ্জ মডেল থানার ভারপ্রাপ্ত কর্মকর্তা (ওসি) মো: আসাদুজ্জামান বিডিনিউজ টোয়েন্টিফোর ডটকমকে বলেন, "সকাল সাড়ে সাতটার দিকে কেরানীগঞ্জ মডেল থানার তারানগর ইউনিয়নের চন্দ্রীপুর গ্রামে জমিতে আগাছা পরিষ্কার করার সময় বজ্রপাতে হায়দার আলী (২৬) ও জমির মালিক শামসুল হক (৬৭) ঘটনাস্থলেই মারা যান। এ ঘটনায় শামসুল হকের ভাই গুলজার হোসেন আহত হয়েছেন। হায়দার আলী কুড়িগ্রামের বজ্রবাজার গ্রামের অলিউদ্দিনের ছেলে। ফরিদপুর প্রতিনিধি জানান, ফরিদপুর সদর উপজেলার চরমাধবদিয়া ইউনিয়নের আশরাফ মাতব্বরের দামড়ি গ্রামে সকালে বজ্রপাতে দু'ভাই মারা গেছে। মৃতরা হলেন, শেখ শামছুর ছেলে রুবেল শেখ (১০) ও নজরুল শেখ (১৪)। ফরিদপুর জেনারেল হাসপাতালের কর্তব্যরত চিকিৎসক ডা. নুরুল ইসলাম বিডিনিউজ টোয়েন্টিফোর ডটকমকে বলেন, "সকাল পৌনে সাতটার দিকে শামছুর টিনের ঘরে বজ্রপাত হয়। এসময় তার দু ছেলে ঘরে ছিল। বজ্রপাতে রুবেল ঘটনাস্থলেই মারা যায়।" গুরুতর আহত নজরুলকে ফরিদপুর জেনারেল হাসপাতালে আনা হলে সেখানে তার মৃত্যু হয়। নজরুল বাকিগঞ্জ মাদ্রাসার অষ্টম শ্রেণীর ও রুবেল তৃতীয় শ্রেণীর ছাত্র। বিডিনিউজ টোয়েন্টিফোর ডটকম/প্রতিনিধি/এফএফ/জিএনএ/১১৫৪ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article431488.bdnews~~
~~বজ্রপাত বজ্র আহত মারা মৃত্যু হত ~~
~~ফরিদপুরে বজ্রপাতে দু'ভাইয়ের মৃত্যু~~
~~Published: 2009-03-31 05:27:36.0 BdST Updated: 2009-03-31 05:27:36.0 BdST~~
~~ফরিদপুর সদর উপজেলার চরমাধবদিয়া ইউনিয়নের আশরাফ মাতব্বরের দামড়ি গ্রামে মঙ্গলবার সকালে বজ্রপাতে দু'ভাই মারা গেছে। ফরিদপুর, মার্চ ৩১ (বিডিনিউজ টোয়েন্টিফোর ডটকম)- ফরিদপুর সদর উপজেলার চরমাধবদিয়া ইউনিয়নের আশরাফ মাতব্বরের দামড়ি গ্রামে মঙ্গলবার সকালে বজ্রপাতে দু'ভাই মারা গেছে। মৃতরা হলেন, শেখ শামছুর ছেলে রুবেল শেখ (১০) ও নজরুল শেখ (১৪)। ফরিদপুর জেনারেল হাসপাতালের কর্তব্যরত চিকিৎসক ডা. নুরুল ইসলাম বিডিনিউজ টোয়েন্টিফোর ডটকমকে বলেন, "সকাল পৌনে সাতটার দিকে শামছুর টিনের ঘরে বজ্রপাত হয়। এসময় তার দু ছেলে ঘরে ছিল। বজ্রপাতে রুবেল ঘটনাস্থলেই মারা যায়।" গুরুতর আহত নজরুলকে ফরিদপুর জেনারেল হাসপাতালে আনা হলে সেখানে তার মৃত্যু হয়। নজরুল বাকিগঞ্জ মাদ্রাসার অষ্টম শ্রেণীর ও রুবেল তৃতীয় শ্রেণীর ছাত্র। বিডিনিউজ টোয়েন্টিফোর ডটকম/প্রতিনিধি/এফএফ/জিএনএ/১১০৩ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article419140.bdnews~~
~~বজ্রপাত বজ্র আহত মারা মৃত্যু হত হতাহত ~~
~~বাগেরহাটে বজ্রপাতে একজন নিহত~~
~~Published: 2008-09-13 11:41:13.0 BdST Updated: 2008-09-13 11:41:13.0 BdST~~
~~বাগেরহাটের কচুয়া উপজেলার মঘিয়া ইউনিয়নের পশ্চিম চরসোনাকুড় গ্রামে শনিবার দুপুরে বজ্রপাতে আক্কাস শেখ (৩৫) নামে এক কৃষক মারা গেছেন। বাগেরহাট, সেপ্টেম্বর ১৩ (বিডিনিউজ টোয়েন্টিফোর ডটকম)- বাগেরহাটের কচুয়া উপজেলার মঘিয়া ইউনিয়নের পশ্চিম চরসোনাকুড় গ্রামে শনিবার দুপুরে বজ্রপাতে আক্কাস শেখ (৩৫) নামে এক কৃষক মারা গেছেন। বজ্রপাতে তার বড় ভাই আলতাফ শেখ (৩৮) আহতও হয়েছেন। তাকে উপজেলা স্বাস্থ্য কেন্দ্রে ভর্তি করা হয়েছে। হতাহতরা চরসোনাকুড় গ্রামের ইয়াছিন শেখের ছেলে। কচুয়া থানার ভারপ্রাপ্ত কর্মকর্তা (ওসি) আলমগীর হোসেন বলেন, আক্কাস শেখ ও তার বড় ভাই আলতাফ দুপুরে জমিতে ধানের চারা রোপণ করছিলেন। এ সময় হঠাৎ বজ্রপাত হলে ঘটনাস্থলেই আক্কাসের মৃত্যু হয়। আহত হন আলতাফ। উপজেলা স্বাস্থ্য কেন্দ্রের আবাসিক চিকিৎসা কর্মকর্তা ডা. আওলাদ হোসেন জানান, দুপুরে স্থানীয় লোকজন আলতাফকে উদ্ধার করে স্বাস্থ্য কেন্দ্রে নিয়ে এসেছে। তার চিকিৎসা চলছে। বিডিনিউজ টোয়েন্টিফোর ডটকম/প্রতিনিধি/এমএআর/এমএসবি/১৭৩৪ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article418835.bdnews~~
~~বজ্রপাত বজ্র আহত মারা মৃত্যু হত ~~
~~বাগেরহাটে বজ্রপাতে কৃষকের মৃত্যু~~
~~Published: 2008-09-08 08:45:01.0 BdST Updated: 2008-09-08 08:45:01.0 BdST~~
~~বাগেরহাটের মংলা উপজেলার সোনাইলতলা ইউনিয়নের উলুবুনিয়া গ্রামে রোববার সন্ধ্যায় বজ্রপাতে এক কৃষকের মৃত্যু হয়েছে। বাগেরহাট, সেপ্টেম্বর ০৮ (বিডিনিউজ টোয়েন্টিফোর ডটকম)- বাগেরহাটের মংলা উপজেলার সোনাইলতলা ইউনিয়নের উলুবুনিয়া গ্রামে রোববার সন্ধ্যায় বজ্রপাতে এক কৃষকের মৃত্যু হয়েছে। তার নাম রসিক লাল চক্রবর্তী (৩৮)। বজ্রপাতে তার সঙ্গী দিলীপ (৩৩) ও নরেণ (৩৭) নামে দুই জন আহত হয়েচেন। তারা সবাই উলুবুনিয়া গ্রামের বাসিন্দা। মংলা থানার ভারপ্রাপ্ত কর্মকর্তা (ওসি) বাবুল আখতার সোমবার সকালে বিডিনিউজ টোয়েন্টিফোর ডটকমকে বলেন, "রোববার সন্ধ্যায় রসিক লাল চক্রবর্তী ও তার দুই সঙ্গী দিলীপ ও নরেণ জমিতে চারা রোপণ করার সময় বজ্রপাত হয়। এতে রসিক ঘটনাস্থলেই মারা যান। আহত দুই জনের শরীরের বিভিন্ন অংশ ঝলসে গেছে বলে ওই পুলিশ কর্মকর্তা জানান। তাদের মংলা উপজেলা স্বাস্থ্য কেন্দ্রে ভর্তি করা হয়েছে। বিডিনিউজ টোয়েন্টিফোর ডটকম/প্রতিনিধি/এফএফ/এমআই/১৪৩৭ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article408497.bdnews~~
~~বজ্রপাত বজ্র আহত ক্ষতি ঝড় নিহত বৃষ্টি মারা মৃত্যু হত ~~
~~পাঁচ জেলায় বজ্রপাত ও ঝড়ে নয়জন নিহত~~
~~Published: 2008-03-20 16:34:51.0 BdST Updated: 2008-03-20 16:34:51.0 BdST~~
~~বরিশালের হিজলা ও গৌরনদী উপজেলায় বৃহস্পতিবার সকালে বজ্রপাতে স্বামী-স্ত্রীসহ তিনজন নিহত হয়েছেন। বজ্রপাতে মাদারীপুরে তিনজন ও শরীয়তপুরে একজনের মৃত্যু হয়েছে। ফেনী ও কুমিল্লা জেলার বিভিন্ন স্থানে ঝড়ে দুজন নিহত হয়েছেন। ঝড়ে ঘরবাড়ি, গাছপালা ও ফসলের ক্ষতি হয়েছে বলেও খবর পাওয়া গেছে। ঢাকা, মার্চ ২০ (বিডিনিউজ টোয়েন্টিফোর ডটকম)- বরিশালের হিজলা ও গৌরনদী উপজেলায় বৃহস্পতিবার সকালে বজ্রপাতে স্বামী-স্ত্রীসহ তিনজন নিহত হয়েছেন। বজ্রপাতে মাদারীপুরে তিনজন ও শরীয়তপুরে একজনের মৃত্যু হয়েছে। ফেনী ও কুমিল্লা জেলার বিভিন্ন স্থানে ঝড়ে দুজন নিহত হয়েছেন। ঝড়ে ঘরবাড়ি, গাছপালা ও ফসলের ক্ষতি হয়েছে বলেও খবর পাওয়া গেছে। দেশের বিভিন্ন স্থান থেকে বিডিনিউজ টোয়েন্টিফোর ডটকমের প্রতিনিধিদের পাঠানো খবর: বরিশাল: বৃহস্পতিবার সকালে বরিশালের হিজলা ও গৌরনদী উপজেলায় বজ্রপাতে স্বামী-স্ত্রীসহ তিনজন মারা গেছেন। হিজলা উপজেলার গৌরবদী ইউনিয়নের চেয়ারম্যান আব্দুল গাফফার তালুকদার বিডিনিউজ টোয়েন্টিফোর ডটকমকে বলেন, জানপুর গ্রামের দিনমজুর আশরাফ আলী শিকদার (৪৫) ও তার স্ত্রী মনোয়ারা বেগম (৩৫) সকাল সাড়ে ১০টার দিকে তাদের বসত বাড়ির আঙিনায় কাজ করছিলেন। এ সময় হঠাৎ ঝড়-বাতাস বইতে থাকে। এক পর্যায়ে বিকট শব্দে আঙিনায় বজ্রপাত হয়। সঙ্গে সঙ্গে দুজনের মৃত্যু হয়। অপর দিকে গৌরনদী উপজেলার দক্ষিণ শারশি গ্রামের মাহবুব সরদারের বোরো ক্ষেতে কাজ করার সময় বৃহস্পতিবার সকালে বজ্রপাতে সামসু আকন নামের এক দিনমজুর নিহত হন। মাদারীপুর: কালকিনি ও রাজৈর উপজেলায় বজ্রপাতে বৃহস্পতিবার সকালে তিনজন মারা গেছেন। রাজৈর উপজেলার আম গ্রামে সকালে বৃষ্টির সময় জমিতে কাজ করা অবস্থায় বজ্রপাতে বিশ্বনাথ মণ্ডল (৪০) ও বকুল বাড়ৈ (২০) নামে দুই ব্যক্তি নিহত হন। এসময় বজ্রপাতে মাধব রায় নামের এক কৃষক আহত হন। তাকে রাজৈর উপজেলা স্বাস্থ্য কমপে~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article406048.bdnews~~
~~বজ্রপাত বজ্র আহত বৃষ্টি মারা মৃত্যু হত ~~
~~নীলফামারীতে বজ্রপাতে শিশুর মৃত্যু~~
~~Published: 2008-02-20 11:12:18.0 BdST Updated: 2008-02-20 11:12:18.0 BdST~~
~~নীলফামারীর ডিমলা উপজেলার বালাপাড়া ইউনিয়নের মধ্য সুন্দরখাতা গ্রামে বুধবার ভোররাতে বজ্রপাতে এক শিশুর মৃত্যু হয়েছে। নীলফামারী, ফেব্র"য়ারি ২০ (বিডিনিউজ টোয়েন্টিফোর ডটকম)- নীলফামারীর ডিমলা উপজেলার বালাপাড়া ইউনিয়নের মধ্য সুন্দরখাতা গ্রামে বুধবার ভোররাতে বজ্রপাতে এক শিশুর মৃত্যু হয়েছে। তার নাম শরিফা বানু(৭)। বজ্রপাতে তার দুই বোনও আহত হয়। তারা ওই গ্রামের আব্দুস সামাদের সন্তান। স্থানীয় ইউপি চেয়ারম্যান তবিবুল ইসলাম বিডিনিউজ টোয়েন্টিফোর ডটকমকে জানান, বজ্রবৃষ্টির সময় আব্দুস সামাদের তিন মেয়েই ঘরে ঘুমাচ্ছিল। তাদের কাঁচা ঘরের ওপর বজ্রপাত হলে শরিফা ঘটনাস্থলেই মারা যায়। তার দুই বোন মারুফা আক্তার (১০) ও আমিনা খাতুনের (১৮) শরীর ঝলসে যায়। মারুফা ও আমিনাকে ডিমলা উপজেলা স্বাস্থ্য কেন্দ্রে ভর্তি করা হয়েছে। তারা আশঙ্কামুক্ত বলে চিকিৎসকরা জানিয়েছেন। বিডিনিউজ টোয়েন্টিফোর ডটকম/প্রতিনিধি/এমআই/১৭০৭ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article394955.bdnews~~
~~বজ্রপাত বজ্র আহত নিহত মারা হত ~~
~~কক্সবাজারে বজ্রপাতে দুই শিশুর নিহত~~
~~Published: 2007-09-16 18:12:03.0 BdST Updated: 2007-09-16 18:12:03.0 BdST~~
~~চকরিয়া উপজেলায় রোববার বজ্রপাতে দুই শিশু নিহত ও একজন আহত হয়েছে। নিহতরা হল মেহেদী হাসান শাকিব (৮) ও বাপ্পী (৭)। আহত মেহেদী হাসান আকিব (৭) চকরিয়া উপজেলা স্বাস্থ্য কমপ্লেক্সে চিকিৎসাধীন রয়েছে। কক্সবাজার, সেপ্টেম্বর ১৬ (বিডিনিউজ টুয়েন্টিফোর ডটকম) - চকরিয়া উপজেলায় রোববার বজ্রপাতে দুই শিশু নিহত ও একজন আহত হয়েছে। নিহতরা হল মেহেদী হাসান শাকিব (৮) ও বাপ্পী (৭)। আহত মেহেদী হাসান আকিব (৭) চকরিয়া উপজেলা স্বাস্থ্য কমপ্লেক্সে চিকিৎসাধীন রয়েছে। চকরিয়া উপজেলা স্বাস্থ্য কমপ্লেক্সের আবাসিক মেডিকিল অফিসার ডা. সুলতান আহমেদ জিলানী বিডিনিউজ টুয়েন্টিফোর ডটকমকে জানান, বজ্রপাতে শাকিব ও বাপ্পি ঘটনাস্থলেই মারা যায়। আকিবের চিকিৎসা চলছে। প্রত্যক্ষদর্শী জানায়, সায়রাখালী এলাকার লামারপাড়া গ্রামের হাফেজ ওসমান গণির দুই ছেলে শাকিব, আকিব ও বাবু মিয়া সওদাগরের ছেলে বাপ্পী বাড়ির পাশে খেলা করছিল। এ সময় বজ্রপাত হলে শাকিব ও বাপ্পী মারা যায়। বিডিনিউজ টুয়েন্টিফোর ডটকম/প্রতিনিধি/টিএইচ/ডিডি/জেকে/০০১৩ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article387781.bdnews~~
~~বজ্রপাত বজ্র আহত বৃষ্টি মারা মৃত্যু হত হতাহত ~~
~~বজ্রপাতে নওগাঁ জামালপুর বগুড়ায় সাতজনের মৃত্যু~~
~~Published: 2007-06-09 17:19:16.0 BdST Updated: 2007-06-09 17:19:16.0 BdST~~
~~নওগাঁ, জামালপুর ও বগুড়ায় শনিবার বজ্রপাতে সাতজনের মৃত্যু হয়েছে। আহত হয়েছেন আরও পাঁচজন। নওগাঁ প্রতিনিধি জানান, সাপাহার উপজেলার তিলনা গ্রামে দুপুরে বজ্রপাতে কলিম নামে ১২ বছর বয়সের এক শিশু মারা যায়। কলিম ওই গ্রামের তছির উদ্দিনের ছেলে। ঢাকা, জুন ০৯ (বিডিনিউজ টুয়েন্টিফোর ডটকম)-- নওগাঁ, জামালপুর ও বগুড়ায় শনিবার বজ্রপাতে সাতজনের মৃত্যু হয়েছে। আহত হয়েছেন আরও পাঁচজন। নওগাঁ প্রতিনিধি জানান, সাপাহার উপজেলার তিলনা গ্রামে দুপুরে বজ্রপাতে কলিম নামে ১২ বছর বয়সের এক শিশু মারা যায়। কলিম ওই গ্রামের তছির উদ্দিনের ছেলে। এ সময় কলিমের মা সোনা বানু (৫০) আহত হন। তাকে উপজেলা স্বাস্থ্য কমপ্লেক্সে ভর্তি করা হয়েছে। সাপাহার থানার উপ--পরিদর্শক ওয়াহাব জানান, দুপুর আড়াইটায় মাঠে হাঁস চড়ানোর সময় বজ্রপাত হলে ঘটনাস্থলেই কলিমের মৃত্যু হয়। জামালপুর প্রতিনিধি জানান, বজ্রপাতে মাদারগঞ্জে দুইজন এবং সরিষাবাড়িতে একজন মারা গেছেন। এরা হলেন মাদারগঞ্জের বাঁশঝাড় গ্রামের জুয়েল (১৯) ও সুলতান (২৭) এবং সরিষাবাড়ির পপুলার জুটমিল এলাকার আনিস (১০)। বগুড়া প্রতিনিধি জানান, শনিবার বৃষ্টির সময় বজ্রপাত হলে আদমদীঘির দুর্গাপুর গ্রামের কৃষক নুরুল ইলাম (৩২) ও আলতাফুন্নেছা (৩০) মারা যান। এ সময় আহত হন আরো দুইজন। এর মধ্যে বশিকুড়ি গ্রামের আব্দুল জলিলের অবস্থা আশঙ্কাজনক। আদমদীঘি থানার উপপরিদর্শক পারভেজ ইসলাম বজ্রপাতে হতাহতের খবর নিশ্চিত করেছেন। এদিকে দুপুরে যমুনা নদীতে মাছ ধরার সময় ধুনটের শহরাবাড়ির জেলে বাবু মিয়া (৪৫) বজ্রপাতে মারা যান। এ সময় শোলবাড়ি গ্রামের হাসিনা বেগম আহত হন। তাকে স্থানীয় হাসপাতালে ভর্তি করা হয়েছে। বিডিনিউজ টুয়েন্টিফোর ডট কম/প্রতিনিধি/এমএআর/ডিডি/জেকে/২৩১৩ ঘ.~~
#####
#####
~~bdnews24.com~~
~~bangla~~
~~http://bangla.bdnews24.com/bangladesh/article387431.bdnews~~
~~বজ্রপাত বজ্র আহত ঝড় নিহত বৃষ্টি মারা মৃত্যু হত ~~
~~বজ্রপাতে ছয় জেলায় ১৩ জনের মৃত্যু~~
~~Published: 2007-06-05 12:09:21.0 BdST Updated: 2007-06-05 12:09:21.0 BdST~~
~~চাঁপাইনবাবগঞ্জ, বরিশাল, বাগেরহাট, কুষ্টিয়া ও মানিকগঞ্জ ও ফরিদপুরে বজ্রপাতে ১৩ জনের মৃত্যু হয়েছে। আহত হয়েছেন কমপক্ষে তিনজন। এছাড়া ঝড়ে গাছ চাপা পড়ে যশোরে এক জন মারা যান। (আরও তথ্যসহ ও সমন্বিত) ঢাকা, জুন ০৫ (বিডিনিউজ টুয়েন্টিফোর ডটকম)-- চাঁপাইনবাবগঞ্জ, বরিশাল, বাগেরহাট, কুষ্টিয়া ও মানিকগঞ্জ ও ফরিদপুরে বজ্রপাতে ১৩ জনের মৃত্যু হয়েছে। আহত হয়েছেন কমপক্ষে তিনজন। এছাড়া ঝড়ে গাছ চাপা পড়ে যশোরে এক জন মারা যান। (আরও তথ্যসহ ও সমন্বিত) আমাদের প্রতিনিধিদের পাঠানো খবর- চাঁপাইনবাবগঞ্জ: সদর ও শিবগঞ্জ উপজেলায় মঙ্গলবার ভোরে বজ্রপাতে ছয় জন নিহত হন। এরা হলেন সদর উপজেলার রানীহাটি ইউনিয়নের ইউসুফ মোড়ল ও কালুপুরের আবু সালেহ, শিবগঞ্জ উপজেলার কানসাটের এনামুল হক, নামোটোলার আবদুুস সাত্তার, চরকীর্তি ইউনিয়নের লহালামাড়ির আফতাব, একই ইউনিয়নের রানীবাড়ি গ্রামের সালেহা বেগম। শিবগঞ্জ উপজেলার নির্বাহী কর্মকর্তা দেওয়ান মো. আব্দুস সামাদ ও রানীহাটি ইউনিয়ন পরিষদের সদস্য আলম হোসেন এদের মৃত্যুর বিষয়টি বিডিনিউজ টুয়েন্টিফোর ডটকমকে নিশ্চিত করেন। বরিশাল: গৌরনদী উপজেলার নলচিড়া ইউনিয়নের চরদিয়াসুর গ্রামে মঙ্গলবার সকালে বজ্রপাতে মারা যান জাহাঙ্গীর হোসেন কবিরাজের স্ত্রী সেলিনা বেগম (৪২) এবং ইউনুছ প্যাদার স্ত্রী হাসিনা বেগম (৩২)। নলচিড়া ইউনিয়নের চেয়ারম্যান মো. সেকান্দার আলী মৃধা বিডিনিউজ টুয়েন্টিফোর ডটকমকে জানান, বজ্রপাতের সময় সেলিনা বেগম ও হাসিনা বেগম ঘরের বারান্দায় বসে ছিলেন। মানিকগঞ্জ: সদর উপজেলার পুটাইল গ্রামের সামসুল ইসলাম (২০) ও দৌলতপুর উপজেলা বেগুননার্চি গ্রামের ভোলা খান (৬০) বজ্রপাতে মারা যান। সদর ও দৌলতপুর থানা সূত্র জানায়, সকাল সাড়ে সাতটার দিকে মাঠে ধান কাটার সময় বজ্রপাতে সামসুল ইসলাম মারা যান। অন্যদিকে, ঘটনার সময় ভোলা খান ঘরের বারান্দায় বসা ছিলেন। কুষ্টিয়া: মিরপুর উপজেলার আমলা ইউনিয়নের চৌদুয়ার গ্রামে ধানক্ষেতে কাজ করার সময় বজ্রপাতে শরিফুলের(২৫) মৃত্যু হয়। তার বাবার নাম আবদুল কুদ্দুস। এদিকে ভেড়ামারা উপজেলার চাঁদগ্রামের আবদুস সাত্তার (৪৫) ও তার ছেলে মাসুম মঙ্গলবার সকালে বাজারে যাওয়ার সময় বজ্রপাতে আহত হন। এছাড়া একই গ্রামের দেলোয়ার হোসেনের স্ত্রী সুফিয়া খাতুন ঘরে কাজ সময় বজ্রপাতে আহত হন। তাদের হাসপাতালে ভর্তি করা হয়েছে। বাগেরহাট: সোমবার সন্ধ্যায় বাগেরহাটের ফকিরহাট উপজেলার বেতাগা ইউনিয়নের নিকলাপুর গ্রামে বজ্রপাতে সংগীতা দাস (১১) নামে এক স্কুলছাত্রী মারা গেছেন। বেতাগা ইউপি চেয়ারম্যান স্বপন কুমার দাস জানান, সঙ্গীতা স্থানীয় বেতাগা কালিবাড়ী মাধ্যমিক বিদ্যালয়ের ষষ্ঠ শ্রেণীর ছাত্রী। সন্ধ্যায় ঝড়--বৃষ্টির সময় সে ঘরের বারান্দায় বসে ছিল। সেখানেই তার মৃত্যু হয়। ফরিদপুর: চরভদ্রাসন উপজেলার হরিরামপুর ইউনিয়নের পূর্ব সালিপুর গ্রামে বজ্রপাতে এক কৃষক ও তার দুটি গরু মারা গেছে। নিহত কৃষকের নাম শাহীন মুন্সী (২৬)। চরভদ্রাসন থানার উপ--পরিদর্শক শাহআলম জানান, সকাল সাড়ে আটটার দিকে ঝড়ো হাওয়াসহ বৃষ্টি শুরু হলে পূর্ব সালিপুর গ্রামের আনিস মুন্সীর ছেলে শাহীন মুন্সী মাঠ থেকে গরু দুটি নিয়ে বাড়ি ফিরে গোয়ালঘরে রাখছিল। এ সময় বজ্রপাত হলে কৃষক শাহীন মুন্সী ও তার দুটি গরু ঘটনাস্থলেই মারা যায়। এ ব্যাপারে থানায় একটি অপমৃত্যুর মামলা হয়েছে। যশোর: মঙ্গলবার সকালে সদর উপজেলার কয়েকটি গ্রামের ওপর দিয়ে ঝড় বয়ে যায়। ওই সময় শহরতলীর নীলগঞ্জে আকলিমা বেগম (২০) নামে এক তরুণী গাছ চাপা পড়ে মারা যায়। ঝড়ে আহত ছয় জনকে সদর হাসপাতালে ভর্তি করা হয়েছে বলে জানিয়েছেন হাসপাতালের আবাসিক চিকিৎসক এ টি এম শহিদুল ইসলাম। বিডিনিউজ টুয়েন্টিফোর ডটকম/ প্রতিনিধি/আরএ/এমএআর/এসএনডি/এমআই/১৮৫৩ ঘ.~~
#####
#####
