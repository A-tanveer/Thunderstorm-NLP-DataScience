বিভিন্ন জেলায় বজ্রপাতে নিহত ১৪
প্রকাশ : ২০ সেপ্টেম্বর ২০১৬, ১৬:৪৪ | অনলাইন সংস্করণ
আমাদের সময় ডেস্ক

দেশের বিভিন্ন এলাকায় দুর্যোগপূর্ণ আবহাওয়ায় বজ্রপাতে গত ২৪ ঘণ্টায় অন্তত ১৪ জনের মৃত্যুর খবর পাওয়া গেছে। গুরুতর আহত হয়েছেন আরও অন্তত সাত জন। এর মধ্যে সুনামগঞ্জে মারা গেছে ছয় জন। এছাড়া টাঙ্গাইলে তিন জন, কিশোরগঞ্জে দুই জন এবং মানিকগঞ্জ, দিনাজপুর ও মেহেরপুরে একজন করে মারা গেছেন। আমাদের সময়’র জেলা প্রতিনিধিদের পাঠানো তথ্যে এ খবর জানা গেছে।

সুনামগঞ্জ জেলায় ৬ জনের মৃত্যু

সুনামগঞ্জের বজ্রপাতে ছয় জনের মৃত্যু হয়েছে। আহত হয়েছেন আরো পাঁচ জন। মঙ্গলবার সকালে ও দুপুরে দিরাই ও শাল্লা উপজেলায় বজ্রপাতে এই হতাহতের ঘটনা ঘটে। স্থানীয়রা জানান, দিরাই উপজেলার করিমপুর ইউনিয়নের মাটিয়াপুর গ্রামের কয়েকজন নৌকাযোগে দক্ষিণ সুনামগঞ্জ উপজেলার আখতারপাড়া বাজারে বাঁশ কেনার জন্য যাচ্ছিলেন। সাকিতপুর গ্রামের হাওরে পৌঁছা মাত্র বজ্রপাতের ঘটনা ঘটে। এতে সবাই আহত হন। তাৎক্ষণিকভাবে স্থানীয়রা তাদের উদ্ধার করে দিরাই উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক দুজনকে মৃত ঘোষণা করেন। এরা হলেন,  উপজেলার করিমপুর ইউনিয়নের মাটিয়াপুর গ্রামের আবদুল হান্নানের ছেলে শামীম মিয়া (৪৫), একই গ্রামের আব্দুল হাসিমের ছেলে তহুর মিয়া (৩৫)।

অন্যদিকে একই ইউনিয়নের টুকচানপুর গ্রামের মাঠে খেলতে গিয়ে বজ্রপাতে শিশু সেমরান হোসেন (১০) গুরুতর আহত হয়। সেখান থেকে উদ্ধার করে তাকে দিরাই উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাকে মৃত ঘোষণা করেন। দিরাই থানার ওসি আব্দুল জলিল এই তিন জনের মৃত্যুর বিষয়টি নিশ্চিত করেছেন।

এদিকে সুনামগঞ্জের শাল্লা উপজেলায় মাছ ধরতে গিয়ে বজ্রপাতে তিন কিশোরের মৃত্যুর খবর পাওয়া গেছে। মঙ্গলবার দুপুরে উপজেলার শাল্লা সদর ইউনিয়নের শ্রীহাইল গ্রাম পার্শবর্তী বেরামনা হাওরে বজ্রপাতে তিন জন মারা যান। এরা হলেন, হৃদয় মিয়া (১৮), ইমন মিয়া (২০) ও সাইমুল ইসলাম(১৮)। তারা তিন জনই উপজেলার শ্রীহাইল গ্রামের বাসিন্দা। শাল্লা থানার ওসি বজলার রহমান এই বিষয়টি নিশ্চিত করেছেন।

টাঙ্গাইলে বাবা ও দুই ছেলের মৃত্যু

টাঙ্গাইলের মধুপুরে বজ্রপাতে দুই ছেলে এবং তাদের বাবার মৃত্যু হয়েছে।  ভোরে মধুপুর বনাঞ্চলের মাগন্তিনগর পচারচনা গ্রামে এ ঘটনা ঘটে। এ সময় নিখিলের স্ত্রী জনতা সিমসাংও আহত হন। নিহতরা হলেন পরিবারের কর্তা নিখিল হাজং এবং তার ছেলে জর্জ সিমসাং ও লোটন সিমসাং। নিখিলের স্ত্রী জনতা সিমসাংয়ের শরীরও ঝলসে যায়। তাকে মধুপুর হাসপাতালে ভর্তি করা হয়েছে। জয়েনশাহী আদিবাসী উন্নয়ন পরিষদের চেয়ারম্যান ইউজিন নকরেক জানান, ভোরে বৃষ্টির সময় নিখিলের বসত ঘরের ওপর বজ্রপাত হয়। এতে ঘটনাস্থলেই মৃত্যু হয় নিখিল ও তার দুই ছেলের।

মধুপুর থানার ভারপ্রাপ্ত কর্মকরাতা শফিকুল ইসলাম  জানান, ওই গ্রামের নিখিল ও তার পরিবারের সদস্যরা ভোরবেলা বাইরে যাচ্ছিলেন। এ সময় বজ্রপাত হলে ঘটনাস্থলেই বাবা ও দুই ছেলে মারা যান।

কিশোরগঞ্জে মা-ছেলের মৃত্যু

কিশোরগঞ্জের করিমগঞ্জের গুজাদিয়া ইউনিয়নের করমসী গ্রামে বজ্রপাতে মা ললিতা ও তার ছেলে রিমনের মৃত্যু হয়েছে। আহত হয়েছেন মেয়ে। করিমগঞ্জ থানার ভারপ্রাপ্ত কর্মকর্তা জাকির রাব্বানী জানান, সকাল ১০টার দিকে কৃষক মারুফ মিয়ার বাড়িতে বজ্রপাত হয়। এ সময় ঘটনাস্থলেই মা ও ছেলের মৃত্যু হয়। আহত হয় মেয়ে বিউটি। তাকে তাড়াইল হাসপাতালে ভর্তি করা হয়েছে।

মানিকগঞ্জের সাটুরিয়ার রাইল্ল্যা গ্রামে মাইজ উদ্দিন নামে এক ব্যক্তি মারা গেছেন। স্থানীয়রা জানান, মাইজ উদ্দিন গরু নিয়ে মাঠে কাজ করছিলেন। এ সময় বজ্রপাত হয় তার ওপর। এই আঘাতে মারা গেছে গরুটিও।

মেহেরপুরে সেনা সদস্যের স্ত্রীর মৃত্যু

জেলার গাংনীর হিন্দা গ্রামে বজ্রপাতে মারা গেছেন ববিতা খাতুন। তিনি সেনা সদস্য ইসমাইল হোসেন ওরফে রাসেলের স্ত্রী। সোমবার রাত ১০টার দিকে এ বজ্রপাত হয়। স্থানীয়রা জানায়,  ইসমাইল হোসেনের বাড়ির পাশের সজনী গাছে বিকট শব্দে বজ্রপাত হয়। এ সময় গুরুতর আহত হন ববিতা। হাসপাতালে নেয়ার পথে তার মৃত্যু হয়।

দিনাজপুরে যুবকের মৃত্যু

দিনাজপুরের খানসামা উপজেলায় বজ্রপাতে শ্রী মতি চন্দ্র রায় (৩৪) নামে এক যুবকের মৃত্যু হয়েছে। মঙ্গলবার সকাল ৮টায় ধানক্ষেতে ইঁদুর মারতে গিয়ে এ দুর্ঘটনার শিকার হন তিনি। মতি চন্দ্র উপজেলার আঙ্গারপাড়া ইউনিয়নের ছাতিয়ানগর গ্রামের পন্ডিত পাড়ার মৃত মেঘনধ চন্দ্র রায়ের ছেলে। আঙ্গারপাড়া ইউনিয়ন পরিষদের চেয়ারম্যান গোলাম মোস্তফা আহম্মেদ শাহ্ ঘটনার সত্যতা নিশ্চিত করেছেন।

এদিকে দুর্যোগ ব্যবস্থাপনা অধিদপ্তরের পরিচালক (প্রশাসন) আবু তালেব জানিয়েছেন, বজ্রপাতে মৃত্যুর সংখ্যা এতই  বাড়ছে যে একে দুর্যোগ হিসেবে চিহ্নিত করেছে সরকার। আইন সংশোধন করে বজ্রপাতে নিহতদের স্বজন এবং আহতদেরকে ক্ষতিপূরণ দেয়ার ব্যবস্থা রাখা হচ্ছে।

 

 
0
 
 
0
 
 
0
 
 
0
 
 
0
 
 
New
 
বাংলাদেশ | আরও খবর
‘ভেবেছিলাম ছেলে বড় আলেম হবে, হয়ে গেল জঙ্গি’

মাতামুহুরীর চরে প্রতিমা বিসর্জনে অসাম্প্রদায়িক মিলন মেলা

প্রতিদিন আধা লিটার দুধ দিচ্ছে পাঠা!

বাংলাদেশে দুর্গাপূজার উদযাপন দেখে আমি মুগ্ধ: ভারতীয় হাইকমিশনার

সর্বশেষ	সর্বাধিক পঠিত
‘ভেবেছিলাম ছেলে বড় আলেম হবে, হয়ে গেল জঙ্গি’
ধোনির স্ত্রীর বিরুদ্ধে প্রতারণার অভিযোগ
মাতামুহুরীর চরে প্রতিমা বিসর্জনে অসাম্প্রদায়িক মিলন মেলা
প্রতিদিন আধা লিটার দুধ দিচ্ছে পাঠা!
বাংলাদেশে দুর্গাপূজার উদযাপন দেখে আমি মুগ্ধ: ভারতীয় হাইকমিশনার
ছোট ভাইকে যৌনতা বিষয়ে জ্ঞান দিলেন সোনম
৫০টি বিষাক্ত সাপ নিয়ে চীনের নানজিং শহরে আতঙ্ক
আওয়ামী লীগের সম্মেলনে খাদ্য সরবরাহে ১০টি বুথ নির্ধারণ
নিজের জীবন দিয়ে সন্তানকে বাঁচালেন বাবা
প্রাথমিক সমাপনীর কারণে বন্ধ হচ্ছে না ফেসবুক
এই অফিসে বসকে চুমু খাওয়া বাধ্যতামূলক (ভিডিও)!
সর্বশেষ সব খবর 
